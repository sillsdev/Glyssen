<?xml version="1.0" encoding="utf-8"?>
<usx version="2.0">
  <book code="1JN" style="id">Acholi Bible 1985 Digitised by Africa Typesetting Network for DBL April 2013</book>
  <para style="h">1 JON</para>
  <para style="toc1">Waraga Mukwoŋo Ma Jon Ocoyo</para>
  <para style="toc2">1 Jon</para>
  <para style="toc3">1 Jon</para>
  <para style="mt2">WARAGA MUKWOŊO ma</para>
  <para style="mt1">JON</para>
  <para style="mt2">ocoyo</para>
  <chapter number="1" style="c" />
  <para style="s1">Lok me kwo</para>
  <para style="p">
    <verse number="1" style="v" />
    <note caller="-" style="x">
      <char style="xo" closed="false">1.1: </char>
      <char style="xt" closed="false">Jon 1.1</char>
    </note>Wan wacoyo botwu lok i kom gin mubedo tye nia i acakki piny, ma wan kikomwa wawinyo, dok bene waneno ki waŋwa. Wanene ada, dok wamulo kome ki ciŋwa, en lok me kwo. <verse number="2" style="v" /><note caller="-" style="x"><char style="xo" closed="false">1.2: </char><char style="xt" closed="false">Jon 1.14</char></note>Kwo meno yam onen woko ka maleŋ, wan waneno. Wan doŋ kombeddi wabedo cadenne, kun watito botwu lok me kwo ma pe tum ma yam obedo bot Won, ka doŋ onen woko botwa. <verse number="3" style="v" />Gin ma wan waneno ki ma wawinyo en aye ma witito botwu bene, wek omi wuribbe kwedwa. Doŋ i ribbewa-ni waribbe kacel ki Won ki Wode Yecu Kricito. <verse number="4" style="v" />Wacoyo lok man wek yomcwinywa ocobbe maber.</para>
  <para style="s1">Lubaŋa aye leŋo</para>
  <para style="p">
    <verse number="5" style="v" />Man aye lok me kwena ma yam wawinyo ki bote, ma watye ka titone botwu, ni, Lubaŋa en leŋo, dok i en pe tye ka mo macol kadi ki acel. <verse number="6" style="v" />Ka wawaco ni waribbe kwede kun pud wawoto ka macol, wan lugoba, timwa noŋo ada pe iye. <verse number="7" style="v" />Ento ka wawoto ka maleŋ, macalo en bene tye ka maleŋ, noŋo waribbe ŋat man ki lawote, dok remo pa Wode Yecu Kricito bene lwoko bal ducu woko ki i komwa.</para>
  <para style="p">
    <verse number="8" style="v" />Ka ce wawaco ni wape ki bal, meno noŋo wabwolle abwola kenwa, lok ada noŋo pe i iwa. <verse number="9" style="v" />Ka watuco balwa, en genne dok kite atir, biweko balwa, dok bilwoko tim maraco ma tye i komwa ducu. <verse number="10" style="v" />Ka wawaco ni pe wabalo, ci wamiyo Lubaŋa doko lagoba, lokke bene noŋo pe i iwa.</para>
  <chapter number="2" style="c" />
  <para style="s1">Kricito lakonywa</para>
  <para style="p">
    <verse number="1" style="v" />Litinona, acoyo waraga man botwu wek pe wupot i bal; ento ka ŋat mo obalo, watye ki lakony ma cuŋ piwa bot Lubaŋa Won, en Yecu Kricito ma kite atir. <verse number="2" style="v" />Dok en kikome bene obedo gitum pi kwanyo balwa, pe balwa keken ento kadi wa bal pa jo ma i wi lobo ducu. <verse number="3" style="v" />Gin ma miyo waniaŋ maber ni waŋeye en aye ni, wan wagwoko cikke. <verse number="4" style="v" />Doŋ dano ma waco ni eŋeye, ma pe omako cikke, noŋo lagoba, ada pe i iye. <verse number="5" style="v" />Ento ŋat ma mako lokke, adada noŋo mar pa dano-nu i kom Lubaŋa tye muromo. Pi lok man watwero niaŋ ada ni watye i en: <verse number="6" style="v" />ŋat ma waco ni ebedo i en myero olub kit kwo acel ma yam Yecu olubo.</para>
  <para style="p">
    <verse number="7" style="v" />
    <note caller="-" style="x">
      <char style="xo" closed="false">2.7: </char>
      <char style="xt" closed="false">Jon 13.34</char>
    </note>Lurema, an pe atye ka coyo botwu cik mo manyen, ento cik macon ma yam watye kwede wa con nia i acakki piny. Cik macon meno en aye lok ma doŋ wutyeko winyone ma gitito botwu. <verse number="8" style="v" />Kadi bed kumeno, atye ka coyo botwu cik manyen; meno tye ada ki tuŋ bot Kricito ki tuŋ botwu bene, pien colpiny doŋ tye ka ke woko, ki ceŋ me ada doŋ tye ka ryeny. <verse number="9" style="v" />Dano ma waco ni etye i leŋo kun dag ominne, noŋo pud tye i colpiny aye. <verse number="10" style="v" />Ŋat ma maro ominne bedo i leŋo, ma pe iye gin mo ma miyo dano poto i bal. <verse number="11" style="v" />Ento ŋat ma dag ominnie tye i colpiny, dok bene noŋo tye ka wot ka macol, kun pe ŋeyo ka ma myero ecit iye, pien colpiny noŋo oumo waŋe woko.<figure style="fig" desc="" file="6300210.TIF" size="col" loc="" copy="" ref="2.10-11">Ŋat ma maro ominne… ŋat ma dag ominnie</figure></para>
  <para style="p">
    <verse number="12" style="v" />Acoyo waraga man botwu, wun litino ma pud wutino, pien balwu doŋ giweko woko pi nyiŋe. <verse number="13" style="v" />Acoyo botwu bene wun wego, pien wuŋeyo ŋat ma yam tye con nia i acakki piny. Acoyo botwu wun awobe, pien wuloyo Larac woko.</para>
  <para style="p">
    <verse number="14" style="v" />Acoyo botwu wun litino, pien wuŋeyo Won. Acoyo botwu wun wego, pien wuŋeyo ŋat ma yam tye nia i acakki piny. Acoyo botwu wun awobe pien wutek, lok pa Lubaŋa bedo i iwu, dok bene doŋ wuloyo Larac woko.</para>
  <para style="p">
    <verse number="15" style="v" />Pe wumar lobo, kadi gin ma tye i lobo. Ka dano mo maro lobo, noŋo mar pa Lubaŋa pe i iye. <verse number="16" style="v" />Pien gin ducu ma tye i lobo, macalo miti me komwa ma ginywalowa kwede, ki miti marac pi gin ma waneno ki waŋwa, ki dok wakke ki jami ma watye kwede i kwowa, magi ducu pe gua ki bot Won, ento gucakke i lobo kany. <verse number="17" style="v" />Lobo tum woko ki mitine ducu; ento ŋat ma tiyo gin ma Lubaŋa mito ri nakanaka.</para>
  <para style="s1">Lakwor pa Kricito</para>
  <para style="p">
    <verse number="18" style="v" />Litinona, man aye doŋ kare me agikki. Yam gitito botwu ni, lakwor pa Kricito bibino, ento kombeddi lukwor pa Kricito doŋ gubino woko mapol ata; en meno gin mumiyo waŋeyo ni, man doŋ kare me agikki. <verse number="19" style="v" />Gin gua woko ki botwa, pien onoŋo yam gin pe gubedo dano ma mewa; kono yam gubedo dano ma mewa, kono gumedde ki bedo botwa. Ento gin gua woko ki botwa wek onen ka maleŋ ni gin ducu pe gubedo dano ma mewa.</para>
  <para style="p">
    <verse number="20" style="v" />Ento wun, Ŋat Maleŋ doŋ owirowu woko ki moo, wun ducu doŋ wutye ki ŋec. <verse number="21" style="v" />Pe acoyo botwu waraga man pien ni wukwiya lok me ada, ento pien wuŋeyo, dok wuniaŋ bene ni, pe tye goba mo ma oa i lok ada.</para>
  <para style="p">
    <verse number="22" style="v" />Doŋ aŋa ma lagoba? Ŋat ma lagoba en aye dano ma kwero woko ni Yecu pe Kricito ma Lubaŋa oyero. Meno en aye lakwor pa Kricito, en noŋo okwero Won ki Wod. <verse number="23" style="v" />Pe tye ŋat mo ma kwero Wod ma dok tye gin ki Won. Dano ma oye Wod, noŋo tye ki Won bene. <verse number="24" style="v" />Wuwek gin ma wuwinyo nia con obed i iwu. Ka inen gin ma yam wuwinyo wa con bedo i iwu, wun bene wubibedo i Wod ki i Won. <verse number="25" style="v" />Man gin ma en ociko me miyowa, en aye kwo ma pe tum.</para>
  <para style="p">
    <verse number="26" style="v" />Man acoyo botwu pi jo ma twero rwenyowu. <verse number="27" style="v" />Ento wun, moo me Cwiny Maleŋ ma yam Kricito owirowu kwede bedo doŋ i iwu, miyo pe mitte ni ŋat mo opwonywu; pien moo ma yam giwirowu kwede pwonyowu i lok ducu. En gin me ada, pe goba; macalo yam en owonyowu, wubed i en.</para>
  <para style="p">
    <verse number="28" style="v" />Kombeddi doŋ ba, litinona, wubed i iye, wek ka en dok binen, wabed ki tekcwiny, ma pe lewic makowa i nyime ka odwogo. <verse number="29" style="v" />Ka ce wuŋeyo ni en kite atir, ci myero wuniaŋ ada ni, ŋat acel acel ma tiyo gin ma tye atir noŋo Lubaŋa munywalo.</para>
  <chapter number="3" style="c" />
  <para style="s1">Litino pa Lubaŋa</para>
  <para style="p">
    <verse number="1" style="v" />
    <note caller="-" style="x">
      <char style="xo" closed="false">3.1: </char>
      <char style="xt" closed="false">Jon 1.12</char>
    </note>Koŋ wunen kit mar madit ma Won omiyowa, ni gilwoŋwa ni wan litino pa Lubaŋa; me atir, watye kumeno. Gin mumiyo lobo pe ŋeyowa, pien onoŋo yam pe oŋeye. <verse number="2" style="v" />Lurema, kombeddi doŋ wan litino pa Lubaŋa; kit ma wabibedo kwede peya onen, ento waŋeyo ni ka en binen, wan bene wabinen calo en, pien wabinene kit ma en tye kwede. <verse number="3" style="v" />Doŋ ŋat acel acel ma tye ki gen man ma omoko i kom Kricito, lonnye kene bedo maleŋ, macalo Kricito bene leŋ.</para>
  <para style="p">
    <verse number="4" style="v" />Dano acel acel ma timo bal noŋo turo cik, bal aye turo cik. <verse number="5" style="v" /><note caller="-" style="x"><char style="xo" closed="false">3.5: </char><char style="xt" closed="false">Jon 1.29</char></note>Wuŋeyo ni Kricito yam onen wek ekwany bal woko; i en kikome bal mo pe iye. <verse number="6" style="v" />Ŋat mo ma bedo i en pe timo bal; ŋat mo ma timo bal noŋo pe onene, dok bene noŋo pe oŋeye.</para>
  <para style="p">
    <verse number="7" style="v" />Litinona, pe wuwek ŋat mo obwolwu. Ŋat ma timo gin ma tye atir, noŋo kite atir, macalo Kricito bene kite atir. <verse number="8" style="v" />Ŋat ma timo bal, meno noŋo dano pa Catan; pien Catan obedo ka timo bal nia i acakki piny. Gin mumiyo Wod pa Lubaŋa yam onen, en aye pi turo tic pa Catan woko.</para>
  <para style="p">
    <verse number="9" style="v" />Pe tye ŋat mo ma Lubaŋa onywalo ma timo bal, pien kodi pa Lubaŋa bedo i iye; en pe twero balo, pien noŋo Lubaŋa munywale. <verse number="10" style="v" />Man aye gin ma bimiyo gineno jo ma gin litino pa Lubaŋa ki jo ma gin litino pa Catan: ŋat ma pe timo gin ma tye atir pe latin pa Lubaŋa, kadi wa ŋat ma pe maro ominne bene.</para>
  <para style="s1">Wamarre kekenwa</para>
  <para style="p">
    <verse number="11" style="v" />
    <note caller="-" style="x">
      <char style="xo" closed="false">3.11: </char>
      <char style="xt" closed="false">Jon 13.34</char>
    </note>Pien man aye lok ma wuwinyo nia i acakki, ni myero wamarre kekenwa. <verse number="12" style="v" /><note caller="-" style="x"><char style="xo" closed="false">3.12: </char><char style="xt" closed="false">Acak 4.8</char></note>Pe wabed calo Kain ma yam obedo latin pa Larac, ci oneko ominne woko. Gin aŋo mumiyo oneke? Pien gin ma en otiyo ducu obedo rac, ento gin ma ominne timo onoŋo tye atir. <verse number="13" style="v" />Utmegina, pe wubed ki ur ka lobo kwerowu. <verse number="14" style="v" /><note caller="-" style="x"><char style="xo" closed="false">3.14: </char><char style="xt" closed="false">Jon 5.24</char></note>Waŋeyo ni wakato ki i to, wao doŋ i kwo, pien wamaro utmegiwa. Dano ma pe ki mar, noŋo pud odoŋ i to. <verse number="15" style="v" />Ŋat ma dag ominne meno lanek, dok bene wuŋeyo ni, pe tye lanek mo ma kwo ma pe tum bedo i iye. <verse number="16" style="v" />Man doŋ miyo waniaŋ i kom mar, pien Kricito omiyo kwone piwa. Wan bene myero wami kwowa pi utmegiwa. <verse number="17" style="v" />Ka ŋat mo tye ki jami me lobo man madwoŋ, ce oneno ominne ma piny oloyo, ento okwero miye kony, ci mar pa Lubaŋa bedo i iye niŋniŋ?</para>
  <para style="p">
    <verse number="18" style="v" />Litinona, pe wabedu ki mar i lok ma waloko ki dogwa keken, ento wamar dano ki mar me ada ma nen i tic. <verse number="19" style="v" />Man bimiyo waŋeyo ni wan jo ma tye ki ada; ci bimiyo cwinywa kwe i nyime; <verse number="20" style="v" />ka ce cwinywa ŋolo kop loyowa, ci waŋeyo ni Lubaŋa dit kato cwinywa woko, dok ŋeyo lok ducu.</para>
  <para style="s1">Tekcwiny i nyim Lubaŋa</para>
  <para style="p">
    <verse number="21" style="v" />Lurema, ka cwinywa pe ŋolo ni kop oloyowa wabedo ki tekcwiny i nyim Lubaŋa; <verse number="22" style="v" />dok bene wanoŋo gin mo keken ma walege pire, pien wagwoko cikke dok watiyo gin ma yomo cwinye. <verse number="23" style="v" /><note caller="-" style="x"><char style="xo" closed="false">3.23: </char><char style="xt" closed="false">Jon 13.34; 15.12, 17</char></note>Doŋ cikke en ene ni, myero waye nyiŋ Wode Yecu Kricito, dok wamarre kekenwa, macalo en yam ocikowa. <verse number="24" style="v" />Ŋat ma gwoko cik pa Lubaŋa bedo i Lubaŋa, Lubaŋa bene bedo i iye. Gin ma miyo waŋeyo ni en bedo i iwa, pi Cwiny Maleŋ ma en omiyo botwa.</para>
  <chapter number="4" style="c" />
  <para style="s1">Cwiny pa Lubaŋa ki cwiny pa lakwor pa Kricito</para>
  <para style="p">
    <verse number="1" style="v" />Lurema, pe wuye kit cwiny ducu, ento koŋ wutemgi, wunen ka gin cwiny mua ki bot Lubaŋa, pien lunebi mapol ma lugoba doŋ guket gucito woko i lobo. <verse number="2" style="v" />Wubiŋeyo Cwiny pa Lubaŋa kit man: cwiny ducu ma tuco ni Yecu Kricito yam obino kun tye ki kom dano, meno Cwiny pa Lubaŋa; <verse number="3" style="v" />ento cwiny ma pe tuco Yecu kit meno, pe oa ki bot Lubaŋa. Meno cwiny pa lakwor pa Kricito ma yam wuwinyo pire, ni tye ka bino, kombeddi doŋ tye i lobo. <verse number="4" style="v" />Litinona, wun litino pa Lubaŋa, doŋ wutyeko loyogi woko; pien ŋat ma tye i iwu-ni dit kato ŋat ma tye i lobo. <verse number="5" style="v" />Jo meno gin dano me lobo, en mumiyo gin ma giloko obedo me lobo, lobo bene winyogi. <verse number="6" style="v" />Wan jo pa Lubaŋa; ŋat ma ŋeyo Lubaŋa winyo lokwa, ento ŋat ma pe en dano pa Lubaŋa pe winyo lokwa. Meno aye gin ma miyo waŋeyo poko cwiny me ada ki cwiny me goba.</para>
  <para style="s1">Lubaŋa aye mar</para>
  <para style="p">
    <verse number="7" style="v" />Lurema, myero wamarre kekenwa, pien mar a ki bot Lubaŋa, ŋat ma maro noŋo en latin pa Lubaŋa, dok ŋeyo Lubaŋa. <verse number="8" style="v" />Ŋat ma pe ki mar, noŋo en pe ŋeyo Lubaŋa, pien Lubaŋa aye mar. <verse number="9" style="v" />Gin ma yam onyuto marre botwa en ene, Lubaŋa ocwalo Wode acel keken i lobo wek omi wabed kwo pire. <verse number="10" style="v" />Man en aye mar, pe ni wan wamaro Lubaŋa, ento en aye omarowa, ci ocwalo Wode me bedo gin me kwanyo bal woko ki i komwa. <verse number="11" style="v" />Lurema, ka Lubaŋa doŋ omarowa kit man, wan bene myero wamarre kekenwa. <verse number="12" style="v" /><note caller="-" style="x"><char style="xo" closed="false">4.12: </char><char style="xt" closed="false">Jon 1.18</char></note>Pe tye dano mo ma yam oneno Lubaŋa; ka wamarre kekenwa, ci Lubaŋa bedo i iwa, marre bene bedo muteggi i iwa.</para>
  <para style="p">
    <verse number="13" style="v" />Gin ma miyo waŋeyo ni wabedo i iye, ki en i iwa, pien omiyowa Cwiny mere. <verse number="14" style="v" />Wan doŋ bene waneno, dok wamiyo caden ni, Lubaŋa Won ocwalo Wode me bedo Lalar me lobo. <verse number="15" style="v" />Dano ma tuco ni Yecu en Wod pa Lubaŋa, Lubaŋa bedo i iye, ki en bene bedo i i Lubaŋa. <verse number="16" style="v" />Man omiyo waŋeyo mar ma Lubaŋa tye kwede i komwa, dok waye ni marowa.</para>
  <para style="p">Lubaŋa aye mar, ŋat ma bedo i mar bedo i Lubaŋa, Lubaŋa bene bedo i iye. <verse number="17" style="v" />Ka marwa doŋ oteggi, wabibedo ki tekcwiny i nino me ŋolo kop, pien kit macalo Yecu obedo kwede, meno bene en aye kit macalo wan watye kwede i lobo man. <verse number="18" style="v" />Lworo mo pe i mar, ento mar ka doŋ oteggi ryemo lworo woko; pien lworo bino pi kuro keto can, doŋ dano ma lwor, noŋo marre pud peya oteggi. <verse number="19" style="v" />Gin mumiyo wabedo ki mar, pien en okwoŋo marowa. <verse number="20" style="v" />Ka ce dano mo waco ni emaro Lubaŋa, kun dag ominne, noŋo en lagoba; pien ŋat ma pe maro ominne ma en oneno kome, pe twero maro Lubaŋa ma pe oneno kome. <verse number="21" style="v" />Cik man wanoŋo ki bote ni, dano ma maro Lubaŋa myero omar ominne bene.</para>
  <chapter number="5" style="c" />
  <para style="s1">Niye aye ma loyo lobo</para>
  <para style="p">
    <verse number="1" style="v" />Dano acel acel ma ye ni Yecu en Kricito ma Lubaŋa oyero, dano-nu latin pa Lubaŋa, dok dano mo ma maro ŋat ma onywalo latin, maro latinne bene. <verse number="2" style="v" />Ka wamaro Lubaŋa, ma walubo cikke bene, meno miyo waŋeyo ni wamaro litino pa Lubaŋa. <verse number="3" style="v" /><note caller="-" style="x"><char style="xo" closed="false">5.3: </char><char style="xt" closed="false">Jon 14.15</char></note>Pien maro Lubaŋa en aye gwoko cikke. Dok cikke pe nurowa, <verse number="4" style="v" />pien dano acel acel ma Lubaŋa onywalo loyo lobo. Gin ma waloyo kwede lobo en aye niyewa. <verse number="5" style="v" />Aŋa mono ma loyo lobo? Pe ŋat ma ye ni, Yecu aye Wod pa Lubaŋa?</para>
  <para style="s1">Caden i kom Yecu</para>
  <para style="p">
    <verse number="6" style="v" />Yecu Kricito aye ŋat ma yam obino ki pii ki remo. Pe obino ki pii keken, ento ki pii kacel ki remo bene. <verse number="7" style="v" />Cwiny Maleŋ tye macalo cadenne, pien Cwiny aye ada. <verse number="8" style="v" />Doŋ tye caden adek: Cwiny Maleŋ, pii ki remo; gin adek-ki ducu lok me cadengi orwatte. <verse number="9" style="v" />Wan waye lok me caden ma dano gimiyo, ento caden pa Lubaŋa dit kato megi woko Man aye lok me caden pa Lubaŋa, ma en omiyo i kom Wode. <verse number="10" style="v" />Doŋ ŋat ma ye Wod pa Lubaŋa tye ki caden i iye kene. Ŋat ma pe ye Lubaŋa, noŋo omiyo Lubaŋa odoko lagoba, pien noŋo en pe oye lok me caden ma Lubaŋa omiyo i kom Wode. <verse number="11" style="v" /><note caller="-" style="x"><char style="xo" closed="false">5.11: </char><char style="xt" closed="false">Jon 3.36</char></note>Caden meno en ene ni, Lubaŋa doŋ omiyowa kwo ma pe tum, dok kwo meno tye i Wode. <verse number="12" style="v" />Ŋat ma tye ki Wod tye ki kwo, ŋat ma pe ki Wod pa Lubaŋa, pe tye ki kwo.</para>
  <para style="s1">Kwo ma pe tum</para>
  <para style="p">
    <verse number="13" style="v" />Acoyo lok man botwu, wun jo muye nyiŋ Wod pa Lubaŋa, wek wuŋe ni wutye doŋ ki kwo ma pe tum. <verse number="14" style="v" />Gin ma miyo wabedo ki gen i kome en ene ni, ka walegge gin mo kun walubo gin ma en mito, ci en winyo legawa. <verse number="15" style="v" />Doŋ ka waŋeyo ni en winyo legawa, waŋeyo ni doŋ watyeko noŋo gin ma walego bote.</para>
  <para style="p">
    <verse number="16" style="v" />Ka ce dano neno ominne tye ka timo bal mo ma pe tero dano i to, en bilego Lubaŋa, ci Lubaŋa bimiye kwo pi jo-nu ma balgi pe tero dano i to-ni. Tye bal ma tero dano i to; pe awaco ni myero waleg Lubaŋa pi kodi bal macalo meno. <verse number="17" style="v" />Gin marac ducu ma dano timo, meno doŋ bal, ento tye bal mogo ma pe tero dano i to.</para>
  <para style="p">
    <verse number="18" style="v" />Waŋeyo ni dano ma Lubaŋa onywalo pe dok bedo ka timo bal, ento Wod pa Lubaŋa gwoke maber, miyo Larac pe gude.</para>
  <para style="p">
    <verse number="19" style="v" />Waŋeyo ni wan litino pa Lubaŋa, dok waŋeyo ni lobo ducu tye i te loc pa Larac.</para>
  <para style="p">
    <verse number="20" style="v" />Dok waŋeyo ni Wod pa Lubaŋa doŋ obino, ci omiyowa niaŋ me ŋeyo ŋat ma en aye ada. Dok wan wabedo i i ŋat ma tye ada, pien wabedo i i Wode, en aye Yecu Kricito. Man aye Lubaŋa me ada, dok man en kwo ma pe tum. <verse number="21" style="v" />Litinona, wugwokke, pe wuwor jogi.</para>
</usx>