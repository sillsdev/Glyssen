<?xml version="1.0" encoding="utf-8"?>
<usx version="2.0">
  <book code="3JN" style="id">Acholi Bible 1985 Digitised by Africa Typesetting Network for DBL April 2013</book>
  <para style="h">3 JON</para>
  <para style="toc1">Waraga Me Adek Ma Jon Ocoyo</para>
  <para style="toc2">3 Jon</para>
  <para style="toc3">3 JON</para>
  <para style="mt2">WARAGA ME ADEK ma</para>
  <para style="mt1">JON</para>
  <para style="mt2">ocoyo</para>
  <chapter number="1" style="c" />
  <para style="s1">Mot</para>
  <para style="p">
    <verse number="1" style="v" />
    <note caller="-" style="x">
      <char style="xo" closed="false">1.1: </char>
      <char style="xt" closed="false">Tic 19.29; Rom 16.23; 1 Kor 1.14</char>
    </note>Waraga man oa ki bot ladit. Bot larema Gayo ma amaro i ada. <verse number="2" style="v" />Larema ma amaro, alego Lubaŋa omi ibed maber i gin ducu, dok omi komi obed mayot. Aŋeyo ni itye maber i cwinyi. <verse number="3" style="v" />Abedo ki yomcwiny mada i kare ma utmego mogo gubino kany, ma gumiyo caden ma mako kit me ada, kit macalo in giri ilubo lok ada. <verse number="4" style="v" />Pe tye gin mo ma dok miya abedo ki yomcwiny madit makato me winyo ni litinona gitye ka lubo lok ada.</para>
  <para style="s1">Gipwoyo Gayo pi gwoko welo</para>
  <para style="p">
    <verse number="5" style="v" />Larema ma amaro, in lagen mada i ticci ma itiyo pi utmegiwa, makatone bot welo ma pe iŋeyogi, <verse number="6" style="v" />ma gumiyo caden i kom marri i nyim lwak dano ma guye Kricito. Tim ber ikonygi i kit ma myero, i wotgi i tic pa Lubaŋa. <verse number="7" style="v" />Pien gucako wotgi pi nyiŋ Kricito, pe gugamo gin mo ki bot jo ma pe guye Lubaŋa. <verse number="8" style="v" />Pi meno, myero wakonyu kodi jo macalo meno, wek omi wan bene wadok lutic wadigi i tito lok me ada.</para>
  <para style="s1">Diotrepe ki Demetrio</para>
  <para style="p">
    <verse number="9" style="v" />Doŋ atyeko coyo lok mogo bot lwak dano muye Kricito, ento Diotrepe, ma mito kette kene me bedo latel wigi, pe oye twerona. <verse number="10" style="v" />Mumiyo ka abino, ci abipoyo wigi i gin ma en obedo ka tiyone, kun coko lok mogo maraco i koma. Pe meno keken en kwero bene jolo utmegiwa, kun bene geŋo jo ma mito jologi woko, dok ryemogi woko ki i kin lwak dano muye Kricito</para>
  <para style="p">
    <verse number="11" style="v" />Larema ma amaro, pe ilub gin marac, lub gin maber. Ŋat ma timo gin maber en dano pa Lubaŋa; ento ŋat ma timo gin marac pud peya oneno Lubaŋa. <verse number="12" style="v" />Jo ducu gumiyo caden maber i kom Demetrio, kadi lok ada obedo caden pire; an bene amiyo mera kumeno, in bene iŋeyo ni caden ma amiyo obedo ada.</para>
  <para style="s1">Mot me agikki</para>
  <para style="p">
    <verse number="13" style="v" />Atye ki lok mapol ma myero aco boti, ento pe amito ni aco ki kalam ki vino. <verse number="14" style="v" />Atye ki gen me neni oyot, ka wek doŋ wabilok waŋ ki waŋ.</para>
  <para style="p">
    <verse number="15" style="v" />Kuc obed boti. Luremwa gumoti. Mot luremwa, mot ŋat acel acel ki nyiŋe</para>
</usx>