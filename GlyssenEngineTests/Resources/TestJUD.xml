<?xml version="1.0" encoding="utf-8"?>
<usx version="2.0">
  <book code="JUD" style="id">Acholi Bible 1985 Digitised by Africa Typesetting Network for DBL April 2013</book>
  <para style="h">JUDA</para>
  <para style="toc1">Waraga Ma Juda Ocoyo</para>
  <para style="toc2">Juda</para>
  <para style="toc3">Juda</para>
  <para style="mt2">WARAGA ma</para>
  <para style="mt1">JUDA</para>
  <para style="mt2">ocoyo</para>
  <chapter number="1" style="c" />
  <para style="p">
    <verse number="1" style="v" />
    <note caller="-" style="x">
      <char style="xo" closed="false">1.1: </char>
      <char style="xt" closed="false">Mat 13.55; Mar 6.3</char>
    </note>Waraga man oa ki bot Juda ma latic pa Yecu Kricito, ma omin Yakobo.</para>
  <para style="p">Bot jo ma Lubaŋa olwoŋogi ma gibedo i mar pa Lubaŋa Won, ma Yecu Kricito tye ka gwokogi.</para>
  <para style="p">
    <verse number="2" style="v" />Kica, kuc ki mar myero omedde botwu.</para>
  <para style="s1">Lupwony ma lugoba</para>
  <para style="p">
    <verse number="3" style="v" />Lurema, onoŋo atemo ki tekka ducu me coyo botwu waraga pi lok i kom larre ma wan ducu waribbe iye, ci aneno ni myero aco acuk kwede cwinywu wek wulweny matek pi niye ma yam doŋ gimiyo bot jo pa Lubaŋa kicel ma doŋ otyeko lok ducu. <verse number="4" style="v" />Pien jo mogo ma pe gilworo Lubaŋa gilibbe aliba me donyo i kinwa, gin jo ma kop ma yam giŋolo i komgi doŋ ginyuto woko con i coc ma yam gicoyo. Gin guloko kica ma Lubaŋa omiyowa odoko tim me coco, gukwero Laditwa acel keken-ni ma en aye Rwotwa Yecu Kricito.</para>
  <para style="p">
    <verse number="5" style="v" />
    <note caller="-" style="x">
      <char style="xo" closed="false">1.5: a </char>
      <char style="xt" closed="false">Nia 12.51; </char>
      <char style="xo" closed="false">b </char>
      <char style="xt" closed="false">Wel 14.29, 30</char>
    </note>Wun jo ma yam doŋ gimiyo wuŋeyo lok man con, koŋ amito dok apo wiwu ni, Rwot ma yam olaro jo Icrael ki i lobo Ejipt, lacenne en dok otyeko jo ma pe guye en woko. <verse number="6" style="v" />Lumalaika ma yam pe gigwoko ka locgi ma gimiyo botgi, ento guweko kabedogi woko, en ogwokogi ka macol ki nyor ma ri nakanaka, nio wa i kare me ŋolo kop i nino madit; <verse number="7" style="v" /><note caller="-" style="x"><char style="xo" closed="false">1.7: </char><char style="xt" closed="false">Acak 19.1-24</char></note>kit macalo yam jo Codom ki Gomora ki gaŋi madoŋo ma i ŋetgi, gudonyo i tim me coco ki par maraco ma pe obedo me anywalli, macalo gin, ci giŋolo botgi can me mac ma pe to, gin mubedo macalo lanen bot jo ducu.</para>
  <para style="p">
    <verse number="8" style="v" />Nen kadi kit meno, jo-nu bene i kit acel-lu, i lek ma gin leko, gubalo komgi woko, gukwero ker pa Lubaŋa woko, dok guyeto wegi deyo-gu bene ayeta. <verse number="9" style="v" /><note caller="-" style="x"><char style="xo" closed="false">1.9: a </char><char style="xt" closed="false">Dan 10.13, 21; 12.1; Yabo 12.7; </char><char style="xo" closed="false">b </char><char style="xt" closed="false">Nwo 34.6; </char><char style="xo" closed="false">c </char><char style="xt" closed="false">Jek 3.2</char></note>Ento i kare ma Mikael, lamalaika madit, yam olwenyo ki Catan kun pyem kwede pi kom Moses, en yam pe oŋwette pi ŋolo kop mo me yet, ento oloko ni, “Rwot myero ojuki.” <verse number="10" style="v" />Ento jo magi giyeto gin ma pe giniaŋ iye, ento gin ma giŋeyo pi lubo kit ma giketogi kwede, macalo lee ma pe ryek, tye ka tyekogi woko. <verse number="11" style="v" /><note caller="-" style="x"><char style="xo" closed="false">1.11: a </char><char style="xt" closed="false">Acak 4.3-8; </char><char style="xo" closed="false">b </char><char style="xt" closed="false">Wel 22.1-35; </char><char style="xo" closed="false">c </char><char style="xt" closed="false">Wel 16.1-35</char></note>Gibineno can ma rom man! Pien gilubo kit pa Kain, giketo tek mada i tam mogo ma pe atir pi mito lim kit macalo yam Balaam otimo, dok bene gito woko pi pyem kit macalo yam Kora ojemo kwede, <verse number="12" style="v" />Gikelo lewic i karamawu me mar ka gicamo matek mukato kare laboŋo lworo, kun giparo pi komgi keken. Gubedo calo pol ma pii pe iye ma yamo kolo; girom ki yadi ma nyiggi pe nen i kare me cekgi, ma giputo lwitgi woko, yam guto kiryo. <verse number="13" style="v" />Gical bene ki nam ma twagge mager ki bwoyo me lewicgi; gin lakalatwe ma wirre atata ma Lubaŋa otyeko yubo kakagi woko i kabedo macol licuc pi kare ma pe gik.</para>
  <para style="p">
    <verse number="14" style="v" />
    <note caller="-" style="x">
      <char style="xo" closed="false">1.14: </char>
      <char style="xt" closed="false">Acak 5.18, 21-24</char>
    </note>Magi gin aye gin ma yam Enoka, ma obedo dano me abiro nia i kom Adam, yam otito pire macalo lanebi ni, “Wunen, Rwot bibino ki lwak jone maleŋ mapol ata, <verse number="15" style="v" />ka ŋolo kop i kom jo ducu, ki ka miyo kop wek olo jo ducu ma pe gilworo Lubaŋa pi timgi ma pe gilworo kwede Lubaŋa, ki pi lok ducu me gero ma lubalo ma pe gilworo Lubaŋa guloko i kome.”</para>
  <para style="p">
    <verse number="16" style="v" />Meno gin jo ma bedo kar ŋur aŋura, ma gipyem apyema, kun gilubo mitgi keken, doggi opoŋ ki loko lok me wakke keken, gidworo dano wek ginoŋ gin ma cwinygi mito.</para>
  <para style="s1">Lok me ciko dano ki pwony</para>
  <para style="p">
    <verse number="17" style="v" />Ento wun lurema ma amaro, myero wupo i lok ma yam lukwena pa Rwotwa Yecu Kricito gutito pire con. <verse number="18" style="v" /><note caller="-" style="x"><char style="xo" closed="false">1.18: </char><char style="xt" closed="false">2 Pet 3.3</char></note>Gin yam gutito botwu ni, “I kare me agikki luŋala bibedo tye, ma gibilubo mitigi keken, ma pe gilworo Lubaŋa.” <verse number="19" style="v" />Jo ma kit meno gin aye lukel apokapoka, gin jo me lobo man, Cwiny pa Lubaŋa pe botgi. <verse number="20" style="v" />Ento wun luwota, wudoŋ matek i niyewu maleŋ twatwal-li, kun wulego Lubaŋa i Cwiny Maleŋ. <verse number="21" style="v" />Wugwokke kenwu i mar pa Lubaŋa, wukur kica pa Rwotwa Yecu Kricito nio wa i kwo ma pe tum. <verse number="22" style="v" />Wubed ki kica i kom jo mogo ma gitye ka cabbe acaba, <verse number="23" style="v" />wular jo mogo ma kit meno kun wuceyogi woko ki i mac. Wubed ki kica i kom jo mogo kun wulworo bene, dok wukwer bene ruk ma bal me kom tye iye.</para>
  <para style="s1">Miyo deyo</para>
  <para style="p">
    <verse number="24" style="v" />Deyo obed bot Ŋat ma twero gwokowu miyo pe wupoto, dok ma twero miyo wucuŋ laboŋo roc mo i nyim deyone ki yomcwiny. <verse number="25" style="v" />Deyo, dit, loc ki twer ducu obed bot Lubaŋa acel keken, ma Lalarwa, pi Yecu Kricito Rwotwa, cakke ma peya giketo lobo, nio koni, ki kare ma pe gik. Amen.</para>
</usx>