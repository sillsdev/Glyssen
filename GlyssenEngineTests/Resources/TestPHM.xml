<?xml version="1.0" encoding="utf-8"?>
<usx version="2.0">
  <book code="PHM" style="id">Acholi Bible 1985 Digitised by Africa Typesetting Network for DBL April 2013</book>
  <para style="h">PILEMON</para>
  <para style="toc1">Waraga Ma Paulo Ocoyo Bot Pilemon Mot</para>
  <para style="toc2">Pilemon</para>
  <para style="toc3">Pile</para>
  <para style="mt2">WARAGA MA PAULO OCOYO bot</para>
  <para style="mt1">PILEMON</para>
  <para style="mt2">Mot</para>
  <chapter number="1" style="c" />
  <para style="p">
    <verse number="1" style="v" />Waraga man oa ki bot Paulo ma lamabuc pi Kricito Yecu, ki bot ominwa Temceo.</para>
  <para style="p">Bot Pilemon latic wadiwa ma wamaro <verse number="2" style="v" /><note caller="-" style="x"><char style="xo" closed="false">1.2: </char><char style="xt" closed="false">Kol 4.17</char></note>gin ki laminwa Apia, ki Arkipo askari wadiwa, ki jo muye Kricito ma gicokke i odi:</para>
  <para style="p">
    <verse number="3" style="v" />Lubaŋa Wonwa ki Rwotwa Yecu Kricito omiwu kica ki kuc.</para>
  <para style="s1">Mar pa Pilemon ki niyene</para>
  <para style="p">
    <verse number="4" style="v" />Apwoyo Lubaŋa kare ducu ka alwoŋo nyiŋi i legana, <verse number="5" style="v" />pien abedo ka winyo pi marri ki pi niyeni ma itye kwede i kom Rwotwa Yecu ki bot jo pa Lubaŋa ducu. <verse number="6" style="v" />Man omiyo alego ni, kit ribbe ma waribbe wan kwedi i kom niye odok matek ma romo niaŋowa matut i kom gin maber ducu ma watye kwede i Kricito. <verse number="7" style="v" />Pien marri okella yomcwiny, dok ojiŋo cwinya, omera, pien ikweyo cwiny jo pa Lubaŋa.</para>
  <para style="s1">Pido pa Paulo pi Onesimo</para>
  <para style="p">
    <verse number="8" style="v" />Pi meno, kadi bed atye ki tekcwiny i Kricito ma miyo aciki acika me tiyo gin mo ma mitte, <verse number="9" style="v" />ento pi marri-ni aneno ni ber alegi alega, an Paulo ma acuŋ ma ka Kricito Yecu, ma kombeddi bene doŋ adoko lamabuc pire. <verse number="10" style="v" /><note caller="-" style="x"><char style="xo" closed="false">1.10: </char><char style="xt" closed="false">Kol 4.9</char></note>Alegi pi latinna Onesimo, ma doŋ adoko wonne ki i buc kany. <verse number="11" style="v" />I kare mukato onoŋo konnye koŋ obedo pe boti, ento kombeddi doŋ konnye dit boti ki bota bene. <verse number="12" style="v" />Doŋ acwalo en me dwogo boti enno, en doŋ odoko macalo dul koma kikome. <verse number="13" style="v" />Onoŋo amito ni koŋ agwok en bota kany, wek omiya kony ma kakari ma kun pud atye i buc pi tito lok me kwena maber; <verse number="14" style="v" />ento pe amito ni atim gin mo ma kun noŋo in pe iye, wek berri pe obed macalo gin ma gidiyi iye adiya, ento obed pi yeyoni in kikomi.</para>
  <para style="p">
    <verse number="15" style="v" />Gwok nyo man en gin mumiyo en yam opokke woko kwedi pi kare manok, ni wek doŋ igame matwal, <verse number="16" style="v" />pe dok macalo opii, ento makato opii woko, macalo ominwa ma wamaro. Makatone adada en pire tekka, ento ki tuŋ boti pire doŋ tek twatwal, macalo lakonnyi dok omeru bene i Rwotwa.</para>
  <para style="p">
    <verse number="17" style="v" />Kit meno, ka iŋeyo ni an abedo lawoti, myero igame i kit ma kono igama kwede.<figure style="fig" desc="" file="5800117.TIF" size="col" loc="" copy="" ref="17">Myero igame i kit ma kono igama kwede</figure> <verse number="18" style="v" />Ka ce yam otimo gin mo marac i komi, nyo tye ki banyani mo, kwan magi ducu i wiya. <verse number="19" style="v" />An paulo kikoma aye acoyo lok man ki ciŋa, abiculi. Pe awaco ni in bene itye ki banyana, en kwoni kikome. <verse number="20" style="v" />Iyo, omera, amito kony mo ki boti i Rwotwa. Kwe cwinya i Kricito.</para>
  <para style="p">
    <verse number="21" style="v" />Atye ki gen matek i komi ni ibiworo doga, oweko atye ka coyo boti lok man kun aŋeyo ni ibitimo makato ma awacci-ni. <verse number="22" style="v" />Medo ki meno, yubba kicika me buto pa welo, pien atye ki gen ni legawu biweko gimiya botwu.</para>
  <para style="s1">Mot me agikki</para>
  <para style="p">
    <verse number="23" style="v" />
    <note caller="-" style="x">
      <char style="xo" closed="false">1.23: </char>
      <char style="xt" closed="false">Kol 1.7; 4.12</char>
    </note>Epapira mabuc wadiwa i Kricito Yecu omoti, <verse number="24" style="v" /><note caller="-" style="x"><char style="xo" closed="false">1.24: a </char><char style="xt" closed="false">Tic 12.12, 25; 13.13; 15.37-39; 19.19; Kol 4.10, 14 </char><char style="xo" closed="false">b </char><char style="xt" closed="false">Tic 19.29; 27.2; Kol 4.10; </char><char style="xo" closed="false">c </char><char style="xt" closed="false">Kol 4.14; 2 Tem 4.10; </char><char style="xo" closed="false">d </char><char style="xt" closed="false">Kol 4.14; 2 Tem 4.11</char></note>kadi Marako, Aristako, Dema ki Luka lutic wadiwa bene gumoti.</para>
  <para style="p">
    <verse number="25" style="v" />Kica pa Rwotwa Yecu Kricito obed kwedwu.</para>
</usx>