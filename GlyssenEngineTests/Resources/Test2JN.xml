<?xml version="1.0" encoding="utf-8"?>
<usx version="2.0">
  <book code="2JN" style="id">Acholi Bible 1985 Digitised by Africa Typesetting Network for DBL April 2013</book>
  <para style="h">2 JON</para>
  <para style="toc1">Waraga Me Aryo Ma Jon Ocoyo</para>
  <para style="toc2">2 Jon</para>
  <para style="toc3">2 Jon</para>
  <para style="mt2">WARAGA ME ARYO ma</para>
  <para style="mt1">JON</para>
  <para style="mt2">ocoyo</para>
  <chapter number="1" style="c" />
  <para style="s1">Mot</para>
  <para style="p">
    <verse number="1" style="v" />Waraga man oa ki bot ladit. Bot dako ma giyero ki litinone ma amaro i ada, pe an keken ento kadi wa jo ducu ma giŋeyo lok me ada, <verse number="2" style="v" />pi lok ada ma bedo i cwinywa, dok bene bibedo kwedwa nakanaka:</para>
  <para style="p">
    <verse number="3" style="v" />Gum ki kica ki kuc ma a ki bot Lubaŋa Won, ki bot Yecu Kricito ma Wode bibedo kwedwa i ada ki mar.</para>
  <para style="s1">Lok ada ki mar</para>
  <para style="p">
    <verse number="4" style="v" />Cwinya yom twatwal me noŋo ni litinoni mogo gilubo lok me ada i kit ma yam Lubaŋa Won ocikowa kwede. <verse number="5" style="v" /><note caller="-" style="x"><char style="xo" closed="false">1.5: </char><char style="xt" closed="false">Jon 13.34; 15.12, 17</char></note>Kombeddi doŋ alegi in dako, pe macalo dok atye ka coyo boti cik manyen ento pi en ma yam watye kwede con ca nia wa i acakki, ni wan myero wamarre kekenwa. <verse number="6" style="v" />Man aye mar, ni myero walub cik pa Lubaŋa; man aye cikke, macalo iwinyo nia i acakki, ni myero wabed ki mar. <verse number="7" style="v" />Pien lubwol dano mapol gitye guket woko i lobo, jo ma pe tuco ni Yecu Kricito obino kun tye ki kom dano; kodi dano-nu labwol dano, dok bene lakwor pa Kricito. <verse number="8" style="v" />Wunenne kenwu wek gin ma doŋ wutyeko tic pire pe orweny woko ki botwu, wek wunoŋ mucarawu ducu. <verse number="9" style="v" />Ŋat mo ma pe moko i pwony pa Kricito, ento kato mere akata anyim, dano macalo meno pe tye ki Lubaŋa; ŋat ma moko i kom pwony pa Kricito tye ki gin aryo ducu, Won ki Wod. <verse number="10" style="v" />Ka ŋat mo obino botwu ma pe okelo pwony man, pe wujole i ot, pe wumote bene; <verse number="11" style="v" />pien ŋat ma omote noŋo oribbe kwede i ticce marac.</para>
  <para style="s1">Lok me agikki</para>
  <para style="p">
    <verse number="12" style="v" />Kadi bed atye ki lok mapol ma myero aco pire botwu, atamo ni myero pe ati ki karatac ki vino, ento atye ki gen me bino ka nenowu, ci doŋ abilok kwedwu waŋ ki waŋ wek yomcwinywa ocobbe maber.</para>
  <para style="p">
    <verse number="13" style="v" />Litino pa lameru ma giyero gumoti.</para>
</usx>