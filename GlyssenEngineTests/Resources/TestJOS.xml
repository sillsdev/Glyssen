<?xml version="1.0" encoding="utf-8"?>
<usx version="2.0">
  <book code="JOS" style="id">- Kuna, San Blas - Bible -Panama 2014 (DBL -2014)</book>
  <para style="h">Josué</para>
  <para style="toc1">Josué-Garda</para>
  <para style="toc2">Josué</para>
  <para style="toc3">Jos</para>
  <para style="mt1">JOSUÉ-GARDA</para>
  <para style="mt2">JOSUÉ</para>
  <para style="imt2">GEBE-SOGLENAID</para>
  <para style="imt">Garda-nug</para>
  <para style="ip">
    <char style="it">Josué-Garda.</char> Josué birgabargus Moisés-bendaksad. Bab-Dummad, Josué-onug-imaksad, adi, Moisés-sorba Israel-dulemar-seegar. <char style="it">Bab-Jehová-dule-abonogedye</char> Josué-nug obarileged.</para>
  <para style="is">Josué-Gardagi weyob sunmaklenaid</para>
  <para style="ip">We-garda anmarga sunmaknaidi, Israel-dulemar birga-dulabogus (40) Egipto-yargi-wilebukwa-nosmargu, Canaán-yarse ubononigusmaladgi sunmaknaid. Bab-Dummad Abrahamʼga, Isaacʼga, degi, Jacobʼga sogsagusad, be-waganga yala-nued an ukoye, deyobi, Bab-Dummad ibmar-sogsadba sogedba imaksad. (Génesis 13:14-17; 26:3-5; 28:13-14)</para>
  <para style="ip">We-gardagine, weyob ilemakar sunmaklenaid:</para>
  <para style="io">1. Canaán-Yar-sulesad (1:1–12:24).</para>
  <para style="io">2. Israel-Dulemarga Yar-Mimilesad (13:1–21:45).</para>
  <para style="io">3. Israel-sordamar-abar gannar e-yarse nadmalad (22:1-34).</para>
  <para style="io">4. Josué napi-sunmaksad (23:1–24:28).</para>
  <para style="io">5. Josué-burgwisad (24:29-33).</para>
  <para style="ip">Be itogua.</para>
  <chapter number="1" style="c" />
  <para style="ms1">1. CANAÁN-YAR-SULESAD</para>
  <para style="mr">(1:1–12:24)</para>
  <para style="s1">Bab-Jehová Josuéʼga-igar-uksad</para>
  <para style="p">
    <verse number="1" style="v" />Bab-Jehová na e-mai-Moisés-burgwisad-sorbali, Moisés-e-bendaked-Nun-machi-Josuéʼga sogded: <verse number="2" style="v" />“An-mai-Moisés burgwisad. Degisoggu, be, degi, bela wegi dulemar-bukwadi Jordán-diwar obakmalargebed, adi, an Israel-dulemarga-yar-uknaidse be namalagar. <verse number="3" style="v" />Ar igi Moisésʼga an sogsa-gusa, deyob an imakoed. Ar bia be gwisgudapmaloe, a-negmar bela an bemarga ukmaloed. <verse number="4" style="v" />Bemar-yala dad-nakwed-argan-nuedsiki nega-dulesulidgan-naid-akale onodagoed, geb dad-nakwed-argan-sapiledsik-Líbano-yar-siidse berguoed. Dad-nakwedsikdi, Éufratesʼye-diwar-nugad-akale onodamogoed, degi, bela Het-dulemar-yarse-bakale yaba dogoed, geb dad-argwanedsik-demar-Mediterráneoʼye-nugadse bergunamogoed. <verse number="5" style="v" />Be-dula-gudiidgi, dule bipisaale begi nakosulid. Ar an igi-Moisésʼba gudigusa, deyobi, an beba gudii gumogoed. An be-metosulid, walagwen an be-obegosurbalid.”</para>
  <para style="p">
    <verse number="6" style="v" />Bab-Jehová sogdebalid: “Gandik be sao, melle be dobguo. Ar bee be, an be-dadganga yar-ukoye-sogsagusadi, Israel-dulemargadga-guega be mimioed. <verse number="7" style="v" />An-mai-Moisés bela bega Igar-Maid-sogsadba be nanadii-guegala, unnila an bega soged, gandik be sao, melle be galakuo. Melle be bipisaar we-Igargi banguo. Ar be we-Igar-Maidba be nanadiile, bela be-ibmar-imakedi bega nueganbi guoed. <verse number="8" style="v" />Gardagi Igar-narmakar-maidi be gannar-gannar absodii guo. Mutikidba, degi, ibginedba egi be binsadii guo. Igi-gardagi Igar-narmakar-mai, abali be ibsadii guo. Deyob be imakele, be nasgumai guoed, degi, bela be-ibmar-imakedi bega nueganbi gudoed. <verse number="9" style="v" />Bato an bega sogsad: ¡Gandik be sao, melle be galakuo. Melle be dobguo, melle be nig-argwanbalo! Ar bia be naoedba, ani an be-Bab-Dummad-Jehová, beba gudii guoed.”</para>
  <para style="p">
    <verse number="10" style="v" />Geb degine, Josué e-dule-dummagangala igar-uksad: <verse number="11" style="v" />“Bela Israel-dulemar-danar-danar-bukwadse be namar, amarga be weyob sogmalo: ‘Mas guakwaa be urbemalo, ar ade, ibapaase bemar Jordán-diwar obaknamaloed, adi, Bab-Dummad-Jehová bemargadga-guega yar-bemarga-uknaidse be ubonamalagar.’ ”</para>
  <para style="p">
    <verse number="12" style="v" />Rubén-waganga, Gad-waganga, degi, Manasés-wagan-negabaladga, Josué weyob ega igar-uksad:</para>
  <para style="p">
    <verse number="13" style="v" />—Bab-Jehová-e-mai-Moisés bemarga weyob sogsagusadi, be ebinsamalo: ‘Bab-Dummad-Jehová bemar-obunnogega we-yala bemarga uksaye.’ <verse number="14" style="v" />Degisoggu, be-omegan, be-mimmigan, degi, be-ibmar-durgan, bemarga Moisés Jordán-diwar-dad-nakwedsik-yar-uksa-gusadgi be obemalo. Bemardi bila-onomalad-gumaladi, bemar-inse be-gwenadgan-idu gingi-gani-gani obakmaloed. <verse number="15" style="v" />Bab-Jehová igi-bemarga obunnoged uksa, deyobi, Bab-Jehová be-gwenadganga obunnoged-ukedse, bemar be-gwenadgan bendakmaloed. Bab-Jehová ega yar-ukoye-sogsad-suedse, bemar be-gwenadgan bendakmaloed. Geb bela weyob ibmar-gusad-sorbali, sunna bemar napa-bega-uklesadse be gannar namalad, adi, degisadegu na be begadga imakmalagar. We-napamar Bab-Jehová-e-mai-Moisés bemarga Jordán-diwar-dad-nakwedsik uksagusadid.</para>
  <para style="p">
    <verse number="16" style="v" />Geb Josué-abin weyob sogsamalad:</para>
  <para style="p">—Bela be anmarga igar-uksadba anmar ibsaoed. Bia be anmar-barmidoe, abali anmar naoed. <verse number="17" style="v" />Ar igi-anmar Moisés-sogedba ibsasa, deyobi, anmar bela be-sogedba ibsamogoed. Unnila anmar egised, igi-Bab-Jehová Moisés-bendakdigusa, deyobi, bitigi Bab-Jehová be-bendakdii gusmogana gadinye. <verse number="18" style="v" />Dule be-ibmar-sogsadba uayasulidaele, degi, be-igar-uksadba ibsasulile, oburgwilegoed. Josué, bedina, ¡gandik be sao! ¡Melle be galakuo!</para>
  <chapter number="2" style="c" />
  <para style="s1">Rahab e-neggi neg-argamalad odukusad</para>
  <para style="p">
    <verse number="1" style="v" />Nun-e-machi-Josué, Sitim-akale dule-warbo arbakee barmisad. Amarga sogsad: “Yar-naid, degi, Jericó-neggwebur be arganamar.” A-dule-ebogwad Jericó-neggweburse mosmargua, ome-gambanuchu-saed-Rahabʼye-nugad-negse dogdapmalad. <verse number="2" style="v" />Jericó-e-rey wisgusad, emi-mutiki Israel-dulemar arbak neg-argaegala neggweburse dogsamarye.</para>
  <para style="p">
    <verse number="3" style="v" />Degisoggu, Jericó-e-rey Rahabʼga weyob gayaburba barmisad: “Machergan be-negse-dogsamaladi be onoye, ar we-dulemar bela anmar-yar-naid-argaegala nonimarye.”</para>
  <para style="p">
    <verse number="4" style="v" />Degi-inigwele, omedi, we-dule-warbogwad e-negyaba odukusad. Geb rey-dulemar-barmiarmaladga sogded: “Ar napiragwa, machergan an-negse arbimala, degi-inigwele, an wissulid, wemar doamala, deginbali, bia danimarbali. <verse number="5" style="v" />Neggwebur-yawagak-edilesokargu, bato neg-nue-sichiledgu nodmalad. An wissurbalid ar bia nadmala. Eba be sorba gwae-gwae namala, adi, be nabir bargamalaga.” <verse number="6" style="v" />Ar omedi, e-neg-aila-niba dule-neg-argadimalad onakwisad. Agi, dubmar-linoʼye-nugad-bukwad-imbaba amar odukusad. <verse number="7" style="v" />Jericó-e-rey-e-sordamar Israel-dulemar-warbogwad-sorba Jordán-diwar-obaklemaid-igarba nadmalad. Sordamar-bareginnedmalad neggweburgi nosmargua, e-sorbali, Jericó-e-yawagak edilesad.</para>
  <para style="p">
    <verse number="8" style="v" />Israel-dulemar-warbogwad-gabed-iduale, Rahab, ailase nakwisad. <verse number="9" style="v" />Geb Rahab amarga sogsad:</para>
  <para style="p">—Ar an wisid, Bab-Jehová we-yala bemarga uksad. A-ulale, anmar nue-dobe itobukwad. Bela dulemar-we-yalaginmalad nue-be-dobgubukmalad. <verse number="10" style="v" />Ar anmar itosad, bemar Egipto-yargi nosmargua, igi Bab-Jehová bemar-asabin Demar-Ginnidye-nugad odingusgusa, adi, nabir bemar demargi obakmalagar. Deginbali, anmar itosbalid, Jordán-diwar-dad-nakwedsik, igi bemar Amorreo-reymar-warbogwad, Sehón, degi, Ogʼye-nugad, ogilos gusmarbali. <verse number="11" style="v" />A-ulale, anmar bela niga-argwacha bukmalad, degi, dule-wargwensaale binsasulid bemar-abin gwisgumalodeeye. Ar an wisid, bemar-Bab-Dummad-Jehová, nibneg-e-Bab-Dummadid, degi, napneg-e-Bab-Dummadbalid. <verse number="12" style="v" />Degisoggu, emigi an bemarse egissundo, Bab-Dummad-Jehová-nuggi be anga ise-sogar sogmala, igi an nue-wile bemar-daksa, deyobi, an-neguyaginmalad be nue-wile daksamarmogana gadin. Ar bemar anga wilub-oyobi an abedo, we, nue deyob guoye. <verse number="13" style="v" />Ar bemar an-babgan, an-gwenadgan, degi, bela e-walik-gudimalad oburgosurmarye. Ise-sogar be anga sogmala, burgwedgi bemar anmar-bendakmaloye.</para>
  <para style="p">
    <verse number="14" style="v" />Israel-dule-warbogwad ome-abin sogdemalad:</para>
  <para style="p">—¡Anmar bega ise-sogar-soged, bemar akar-guosurye! Ar dule-baiganga be anmar-barsogsulile, anmar wile-be-dakoed. Bab-Jehová we-yala anmarga uksale, anmar nued-bemar-akwemaloed, degi, anmar bega ise-sogar-sognaidba ibmar imakoed.</para>
  <para style="p">
    <verse number="15" style="v" />Geb degine, Rahab we-dulemar-warbogwad gasdubgi yawagak-bipigwadba odesad, ar ade, ome-neg neggwebur-galu-matusulid-maid-birgi siid. <verse number="16" style="v" />Geb ome machergan-warbogwadga sogded:</para>
  <para style="p">—Bemar yar-imbaba wakinmala, adi, dulemar-be-amidimalad mer bemar-amiega. Dulemar-be-amididimalad gannar negse nonikidse, bemar agi ibapaa dukumaloed. A-sorbali, na be gannar namaloed.<figure style="fig" desc="Escaping from Jericho by scarlet rope" file="CO00879B.TIF" size="col" loc="" copy="" ref="">Rahab, gasdub-ginnidgi yawagak-bipigwadba dule-neg-argamalad-odesad. (Josué 2:15-21) </figure></para>
  <para style="p">
    <verse number="17" style="v" />Geb Israel-dulemar-warbogwad Rahabʼga sogdemalad:</para>
  <para style="p">—Ar anmar we-yarse ubononikile, <verse number="18" style="v" />ar bia yawagak-bipigwadba be anmar-odenai, agi gasdub-ginnid naisuli anmar dakele, ar anmar bega ise-sogar-ibmar-sogsadgi ollorguoed. Deginbali, be-babgan, be-susmar, degi, bela be-gwenadgan, be-neggi bela bukumaloed. <verse number="19" style="v" />Ar doa-dule a-ibagi be-negyagi nodele, ar burgwisdibe, na dukin imaksado, wedi anmarginsurdo. Ar dule-wargwen be-neg-yagi-bukmalad-oburgwenonikirdi, wedi anmargi ataklegodo. <verse number="20" style="v" />Ar dule-baidga be anmar-barsogsale, ise-sogar-bega-sogega be anmar-imaksadgi anmar ollor guoed.</para>
  <para style="p">
    <verse number="21" style="v" />Rahab abin-sogded:</para>
  <para style="p">—Nabirdo. Bemar-ibmar-sogsadyob guodo.</para>
  <para style="p">A-sorbali, ome, machergan-warbogwad-naega imaksad. Machergan-warbogwad nadmargua, ome yawagak-bipigwadgi dub-ginnid edicha nasiksad.</para>
  <para style="p">
    <verse number="22" style="v" />Machergan-warbogwad yar-siidse nadmalad. Geb we-dule-warbogwadi dulemar-e-baregindimalad gannar na negse nonimaladse, yar-niba ibapaa dukudii gusmalad. Dule-baregindimalad dule-warbogwadbina bela igarba miamakdii gusmalanad, degi-inigwele, amissurgusmalad. <verse number="23" style="v" />Geb degine, we-dule-warbogwad yar-niba-gudiidgi gannar aidearmarsunnad. Jordán-diwar obaksamalad, geb bia Nun-machi-Josué-gudiidse nonimalad. Agine, Josuéʼga bela sogsamalad, emarde igi gusmala. <verse number="24" style="v" />Weyob Josuéʼga sogsamarbalid: “Bab-Jehová bela we-yala anmarga uksad. Bela e-dulemar dobedba wawanmakbukwad.”</para>
  <chapter number="3" style="c" />
  <para style="s1">Israel-dulemar Jordán-diwar obaksamalad</para>
  <para style="p">
    <verse number="1" style="v" />Wakudaryalaba, Josué, degi, bela Israel-dulemar Sitimʼgi-bukwa Jordán-diwarse nade gusmalad. Ar Jordán-diwar-obaked-iduar, diwar-gakagi obunnodapmalad. <verse number="2" style="v" />Geb ibapaagine, dummagan bela Israel-dulemar-danar-danar-bukwadgi, neg-dakapmalad. <verse number="3" style="v" />Dummagan neg-dakdidigua, weyob Israel-dulemarga igar-uksad: “Ar bemar dakalile, Levita-dulemar-dule-irwa-Bab-Dummadse-gormalad be-Bab-Dummad-Jehová-Dadganbo-Igar-Mesisad-Ulu-semamai, bia na be bukwamaladgine be nodamaloed, geb, a-Ulu-sorba be namaloed. <verse number="4" style="v" />Deyobi bemar wisguoed, bia be namaloe. Ar ade, iduar bemar we-igarba nanadisurmalad. Degi-inigwele, bemar Ulu-selemaidgi dali-dulataled-ilatale (500) bangue-wilub, egi nadapi-gumaloed. Uluse melle warmakmalo.”</para>
  <para style="p">
    <verse number="5" style="v" />Josué Israel-dulemarga sogded: “Bela bemar ise-bagagwar san-imakmalo, ar ade oibosale, Bab-Jehová ibmar-gegerdakleged bemar-abargi imakoed.” <verse number="6" style="v" />Josué, dule-irwa-Bab-Dummadse-gormaladga sogdemogad: “Bab-Jehová-Dadganbo-Igar-Mesisad-Ulu na be gukingi mesmar, geb dulemar-idumai be namarsun.” Dule-irwa-Bab-Dummadse-gormalad Josuéʼba ibsasmalad, degi Israel-dulemar-idu nadapi gusmalad.</para>
  <para style="p">
    <verse number="7" style="v" />Geb sorbali, Bab-Jehová Josuéʼga sogsad: “Emi-iba-onodedgi Israel-dulemar-asabin an be-nug odummodoed. Deyobi, Israel-dulemar magar dakmaloed, igi an Moisésʼba gudigusa, deyobi an beba gudimogoed. <verse number="8" style="v" />Josué, dule-irwa-anse-gormalad-An-Ulu-semamaidga weyob be igar-uke: ‘Jordán-diwar-gakase-warmaksamalale, Jordán-diwargi gwisgumaloye.’ ”</para>
  <para style="p">
    <verse number="9" style="v" />Geb degine, Josué Israel-dulemarga sogded: “Anse be dagmar, be-Bab-Dummad-Jehová bemarga-ibmar-soged be itodamar.” <verse number="10" style="v" />Josué sogdebalid: “Emisgwa bemar wisguoed, Bab-Dummad-Dula-Maid bemar-abargi gudiid. We-Bab-Dummadi bemar-idu we-yargi we-dule-bukwamalad onioed:</para>
  <para style="q2">Canaán-dulemar, Het-dulemar,</para>
  <para style="q2">Heveo-dulemar, Ferezeo-dulemar,</para>
  <para style="q2">Gergeseo-dulemar, Amorreo-dulemar, degi, Jebuseo-dulemar onioed.</para>
  <para style="p">
    <verse number="11" style="v" />”Bela-we-napneg-naid-e-ibed-e-Ulu, bemar-idu Jordán-diwar-obakoed. <verse number="12" style="v" />Degisoggu, emigindi, dadgan-warambe-gakabogwad (12) war-wargwengi, bemar machergan warambe-gakabo (12) amimar. <verse number="13" style="v" />Dule-irwa-Bab-Dummadse-gormalad Bab-Jehová-bela-we-napneg-naid-e-ibed-e-Ulu-semamaid, Jordán-diwargi annadapiyala diwar negabar argadoed, ar ade, nakwar-dii-aryodanikid galegoed, gasdibiryob megnonikoed.”</para>
  <para style="p">
    <verse number="14" style="v" />Dulemar Jordán-diwar-obakega na e-danar-danar-ambikusadgi ainidmargua, dule-irwa-Bab-Dummadse-gormalad-Bab-Jehová-Ulu-semamaidi dulemar-idumai gusmalad. <verse number="15" style="v" />Jordán-diwar, ibmar-gwag-weleged-ibagangine ena-maigudaed. Degi-inigwele, dule-irwa-Bab-Dummadse-gormalad-Bab-Jehová-Ulu-semamaid-e-nagmar Jordán-diwargi warmakdapiyala, <verse number="16" style="v" />nakwar-diimar-aryodanikidi galesad, geb gasdibiryob megisad. We-dii-gasdibiryob-megisad dikasuli megisad, Adam-neggwebur-walik megisad. Adam-neggweburde Saretán-neggwebur-gandiksiid-dikarba siid. Deginbali, diimar Demar-Arabáʼye-nugadse-aryomaidi bar-aryomai gussulid. We-demar, Demar-Gagbidye nugbalid. Deyob-gusadbali, bela Israel-dulemar Jordán-diwar obaksamalad. Jericó-neggwebur-asabin bukudapmalad. <verse number="17" style="v" />Dule-irwa-Bab-Dummadse-gormalad-Bab-Dummad-Ulu-semamaiddi, bela Israel-dulemar Jordán-diwar-dinna-megisadba-obaksamaladse, Jordán-diwar-negabargi neg-dinnagwadgi-gwichi gusmalad.</para>
  <chapter number="4" style="c" />
  <para style="s1">Jordán-diwar-akwamar gwaambe-gakabo-sulesad (12)</para>
  <para style="p">
    <verse number="1" style="v" />Israel-dulemar bela Jordán-diwar-obaksamargua, Bab-Jehová Josuéʼga sogded: <verse number="2" style="v" />“Israel-dadgan-warambe-gakabogwad-war-wargwengi, be machergan warambe-gakabo (12) sue. <verse number="3" style="v" />Amarga weyob be igar-uko: ‘Bia dule-irwa-Babse-gormalad Jordán-diwar-negabargi, akwa-birgi annagwichi-gusmala, a-akwamar bemar gwaambe-gakabo (12) sumalo. A-akwamar bemar sedoed, geb bia bemar mutik gabdapmaloe, agi bemar we-akwamar urbemaloed.’ ”</para>
  <para style="p">
    <verse number="4" style="v" />Geb degine, Josué Israel-dadgan-warambe-gakabogwad-war-wargwengi, dulemar-warambe-gakabogwad-sulesmaladse gochad. <verse number="5" style="v" />Geb Josué amarga sogded: “Bemar, Jordán-diwar-negabarse bia dule-irwa-Babse-gormalad be-Bab-Jehová-Ulu-ganigwichimaladse, be namar. Geb agi, bemar na wala-walagwena akwa-gwa-gwagwen diwargi sumaloed, geb be-gukingi-sii be sedmaloed. Israel-dulemar-e-dadgan-mergued-iliba be sedmaloed, a-akwamar bela gwaambe-gakabo (12) guoed. <verse number="6" style="v" />We-akwamar bemar-wilubga guoed. Yoedsega be-mimmigan bemarse egichiarmalale: ‘We-akwamar bukwadi, ¿ibi-obare?’ <verse number="7" style="v" />Bemar abin-sogmaloed: ‘Bab-Jehová-Dadganbo-Igar-Mesisad-Ulu Jordán-diwargi-obakdegusgu, Jordán-diwar e-asabin negabar maridgusad, nakwar-dii-danikidi galesgusad. Anmar-Israel-dulemargala, we-akwamala Jordán-diwar-dingusad-ebinsadiguega gued.’ ”</para>
  <para style="p">
    <verse number="8" style="v" />Ar igi Bab-Jehová Josuéʼga ibmar sogsa-gusa, deyobi Josuéʼba Israel-dulemar ibmar imaksamalad. Na e-dadgan-warambe-gakabo-merguedba (12), Jordán-diwar-negabargi akwamar susmalad, geb na danar-danar-bukmaladse sesmalad, agi akwamar-urbedapmalad. <verse number="9" style="v" />Deginbali, Josué Jordán-diwar-negabargi, bia dule-irwa-Babse-gormalad Bab-Jehová-Ulu-gani-gwichigusmala, agi akwamar-gwaambe-gakabo (12) urbisad. We-akwamar we-garda-narmaklenaidse, Israel-dulemar-bukwa-gusadgine amba bukwad.</para>
  <para style="p">
    <verse number="10" style="v" />Dule-irwa-Bab-Dummadse-gormalad Bab-Jehová-Ulu-semamaidi, Bab-Jehová Josuéʼga ibmar-sogsadba, Israel-dulemar bela ibmar-imaksamaladse Jordán-diwar-negabargi gwisgusmalad. Ar igi Moisés Josuéʼga sogsagusa, deyobi bela ibmar imaklesad. Israel-dulemar gwae-gwae Jordán-diwar-obaknanai gusmalad. <verse number="11" style="v" />Ar bela Israel-dulemar obaksamargua, dule-irwa-Bab-Dummadse-gormalad-Bab-Jehová-Ulu-semamaidi, Israel-dulemar-wagab obaksamarmogad. Dule-irwa-Bab-Dummadse-gormalad dulemar-idu nadapi gusmalad. <verse number="12" style="v" />Deginbali, Moisés ega igar-uksadba Rubén-wagan, Gad-wagan, degi, Manasés-wagan-negabalad, Israel-dulemar-idu gingimar-gani-gani nadapi gusmalad. <verse number="13" style="v" />Bila-onomalad mili-dulabo (40,000) wilub, gingi-gani-gani Bab-Jehová-asabin nadapi gusmalad. Geb amar guagwar bila-onogega Jericó-nebaganse nade gusmalad.</para>
  <para style="p">
    <verse number="14" style="v" />A-ibagine, Bab-Jehová Israel-dulemar-asabin Josué-e-nug odummosad. Israel-dulemar, ar igi-Moisés-dulagudigu, Moisésʼgi binsaed-nikaa gusmala, deyobi Josué-dula-gudiidgine, egi binsaed-nikaa gunonimarmogad.</para>
  <para style="p">
    <verse number="15" style="v" />A-sorbali, Bab-Jehová Josuéʼga sogded: <verse number="16" style="v" />“Dule-irwa-anse-gormalad-An-Ulu-semamaidga be igar-uke, bemar Jordán-diwargi nodamarye.” <verse number="17" style="v" />Josué dule-irwa-Bab-Dummadse-gormaladga igar-uksad: “Jordán-diwargi be nodamala.” <verse number="18" style="v" />Dule-irwa-Bab-Dummadse-gormalad-Bab-Jehová-Ulu-semamaid Josuéʼba ibsasmalad. Dule-irwa-Bab-Dummadse-gormalad Jordán-diwar-negabargi-gwichidgi napase nakwidapiyala diwar gannar suurmakded, gusgu engudaeyobi enguded. <verse number="19" style="v" />Deyobi, Israel-dulemala gebe-nii-onoded-ibambegi Jordán-diwar-obaksamalad, geb Jericó-neggwebur-dad-nakwedsik Gilgalʼye-neg-nugadgi danar-danar ambikudapmalad. <verse number="20" style="v" />Geb Gilgalʼgi Josué Jordán-diwargi akwamar-gwaambe-gakabo (12) sulesgusad urbisad. <verse number="21" style="v" />Geb Josué Israel-dulemarga sogded: “Yoedse be-wagan bemarse egichiarmalar: ‘¿Wegi-akwamar-bukwad, ibi obare?’ <verse number="22" style="v" />Bemar ega sogoed: ‘Ar we oyoged, Israel-dulemala Jordán-diwar-obaksamargu, diwar ega dinnaa nadegusye.’ <verse number="23" style="v" />Bab-Dummad-Jehová, bemar-Bab-Dummad, igi Demar-Ginnidye-nugad, bela anmar-obaksadse dinnaa mesisgusa, deyobi Jordán-diwar dinnaa imaksamogad. <verse number="24" style="v" />Weyobi ibmar-gusad, adi, bela dule-yar-baid-baidgi-bukmalad wisgumalaga, Bab-Jehová bela-bela gangued-nikadid. Adi, bemar degisadegu Bab-Jehová-dobee nanadii gumalagar.”</para>
  <chapter number="5" style="c" />
  <para style="p">
    <verse number="1" style="v" />Bela Amorreo-reymar-Jordán-diwar-dad-argwanedsik-mamaid, degi, Canaán-yargi-reymar-demar-Mediterráneo-gakaba-mamaid itoarmargu, igi Bab-Jehová Israel-dulemar-bela-obakega, Jordán-diwar-odingusa, dobe-itonadmalad. Israel-dulemarbo bar bila-onobisuli guarmalad.</para>
  <para style="s1">Israel-dulemar abgan-uka-duku siksamalad</para>
  <para style="p">
    <verse number="2" style="v" />Geb agine, Bab-Jehová Josuéʼga sogded: “Akwa-swiswidikmalad esga be imake. Be Israel-machergan-e-abgan-uka-duku-yoo-sikmalad sikega be imako.” <verse number="3" style="v" />Degisoggu, Josué esmar sobsasunnad, geb Aralot-yar-mullugi Israel-machergan-e-abgan-uka-duku siksad. <verse number="4" style="v" />Ar Josué deyob imaksad, ade, bela Israel-machergan-nabir-bila-onomalad-e-abgan-uka-duku-sikarmalad Egipto-yargi-noargusmaladi, nega-dulesulidganba burgwismalad. <verse number="5" style="v" />Bela machergan-Egipto-yargi-noargusmaladi e-abgan-uka-duku-sikar noargusmalad. Ar Egipto-yargi-nosmalad-sorba, Israel-dulemar nega-dulesulidganba-gaamakdanigusgu, agi masmala-gwalulesmaladdi, e-abgan-uka-duku sikarsurmalad. <verse number="6" style="v" />Bab-Jehová Israel-dulemar-e-dadganga ise-sogar sogsagusad, an bega napa-mas-obinebaka-nikad, degi, gobed-obinebaka-nikad ukoye. Ar Israel-dulemar-Egipto-yargi-noargusmaladdi, Bab-Jehová-sogedba ibsassurmalad. A-ulale, Bab-Jehová ise-sogar sogsasunnad, we-dulemar a-yala dakosurmarye. Agala, Israel-dulemar yola-birga-dulabo (40), machergan-nabir-bila-onomalad-burgwismaladse, nega-dulesulidganba gaamakdii gusmalad. <verse number="7" style="v" />We-machergan-e-masmala-ibe, Josué abgan-uka-duku-siked imaksad. Bab-Dummad we-masmala e-babgan-anar ogwalulesad. Ar igarba-danimargu, we-masmala-ibe, e-abgan-uka-duku siklessulid. <verse number="8" style="v" />Bela we-masmala na e-abgan-uka-duku-siksamargua, na e-neg-danar-bukwamaladgi nuguedse obunnosmalad.</para>
  <para style="p">
    <verse number="9" style="v" />A-sorbali, Bab-Jehová Josuéʼga sogded: “Emi-ibagine, an bemarga Egipto-dulemargi be binge-itodamaladi an osulosad.” A-ulale, we-garda-narmaklenaidse, a-nega Gilgalʼye nugad.</para>
  <para style="s1">Oburgwilegoenad-Iba onosmalad</para>
  <para style="p">
    <verse number="10" style="v" />Israel-dulemar Gilgalʼgi danar-danar-ambikusmalad. Gebe-nii-onoded e-ibambe-gakabakegi, sedogi, Jericó-nebagangi Oburgwilegoenad-Iba onosmalad. <verse number="11" style="v" />Oburgwilegoenad-Iba-onosad-banedgine, Israel-dulemar a-napagi-ibmar-sanmakgwismalad gutemalad, madu-e-inasulid, degi, orosgi-dakleged-soogi-yoaled guchamarbalid. <verse number="12" style="v" />A-iba-akale, manáʼye-bimalad bar batissulid. Israel-dulemar bar maná guchasurmalad. A-birgagine, unnila Canaán-yargi-ibmar-sanmakgwismalad guchamalad.</para>
  <para style="s1">Josué, Bab-Jehová-e-sordamar-e-Dummad daksad</para>
  <para style="p">
    <verse number="13" style="v" />Ibagwengine, Josué Jericó-neggwebur-walik-gudigua, niba atakdegu, dule-wargwen e-asabin es-suid-gani-gwichi dakalid. Josué a-dulese naded, ese egisdapid:</para>
  <para style="p">—¿Be anmar-sorda, be anmar-sordasuli?</para>
  <para style="p">
    <verse number="14" style="v" />Machered, Josué-abin sogded:</para>
  <para style="p">—¡Suli, an dulemar-sordasuli! Andi an Bab-Jehová-e-sordamar-e-Dummadid.</para>
  <para style="p">Geb Josué dule-asabin napase dulluu e-wagar imaksad, a-dulese egichided:</para>
  <para style="p">—An-Dummad, be-maiga, ¿ibi igar be ukdanisunna?</para>
  <para style="p">
    <verse number="15" style="v" />Bab-Jehová-e-sordamar-e-Dummad, Josué-abin sogded:</para>
  <para style="p">—Ar napa-be-annagwichidi, nega-islidikidsoggu, be-nag-uka-yoid be unge.</para>
  <para style="p">Geb Josué eba ibsassunnad.</para>
  <chapter number="6" style="c" />
  <para style="s1">Israel-dulemar Jericó-neggwebur-susmalad</para>
  <para style="p">
    <verse number="1" style="v" />Jericóʼginmalad, Israel-dulemar-dobe-itomalad-ulale, Jericó-neggwebur-e-yawagakmar nue-atiar bukwad. Dule-wargwensaale a-neggweburse geg doged, geg nobalid. <verse number="2" style="v" />Ar Bab-Jehováʼdi Josuéʼga sogded: “Jericó-neggwebur, e-rey, degi, e-sordamar-bila-onomalad an bega urmaksad egi be nakwegar. <verse number="3" style="v" />Be, degi, be-sordamar-bila-onomalad irgwen Jericó-neggwebur-ebirmaloed. Deyobi bemar bane-bane ibanergwa (6) imakmaloed. <verse number="4" style="v" />Dule-irwa-anse-gormalad walagugle (7) gar-trompeta-sibad-wawaad-machered-e-bebegi-sobaledi semamai guoed. Wemar an-be-dadganbo-Igar-Mesisad-Ulu-semamaid-idu nadapmaloed. Ibagugledgine (7), bemar ilagugle (7) Jericó-neggwebur-ebirmaloed. Agine, dule-irwa-anse-gormalad gar-trompeta-ogornadapi gumaloed.</para>
  <para style="p">
    <verse number="5" style="v" />”Bela bemar gar-trompeta-sibad-wawaad-machered-e-bebegi-sobaled suitii gole itoarmalale, bemar binnasuli ise-gormakar gotemaloed. Geb degine, Jericó-neggwebur-e-galu-matusulid babatidoed, geb bemar war-wargwengi dule-gwen-be-abin-gannarba-gwisguosuli neggweburse be ubomaloed.”</para>
  <para style="p">
    <verse number="6" style="v" />Nun-machi-Josué, dule-irwa-Bab-Dummadse-gormaladse gochad, amarga igar-uksad: “Bab-Jehová-Dadganbo-Igar-Mesisad-Ulu bemar sedmar. Bemar walagugle (7) gar-trompeta-sibad-wawaad-machered-e-bebegi-sobaled sedmalo, bemar ulu-idu nadapi gumalo.” <verse number="7" style="v" />Josué Israel-dulemargardi sogded: “¡Bemar namar! ¡Jericó-neggwebur-ebirnamar! Ar sordamar-bila-onomaladdi Bab-Jehová-Igar-Mesisad-Ulu-idu nadapi gumalo.”</para>
  <para style="p">
    <verse number="8" style="v" />Josué Israel-dulemarga igar-uknaid-bergusgua, dule-irwa-Bab-Dummadse-gormalad-walagugledi (7) gar-trompeta-ogornadapi Ulu-idu nade gusmalad. Bab-Jehová-Igar-Mesisad-Ulu we-dule-irwa-Bab-Dummadse-gormalad-sorbali selemai gusad. <verse number="9" style="v" />Sordamar-bila-onomaladi, dule-irwa-Bab-Dummadse-gormalad-gar-trompeta-ogornadapmalad-idu nadapi gusmalad. Sordamar-bila-onomalad-baigandi, Bab-Jehová-Igar-Mesisad-Ulu-sorba nadapi gusmarmogad. Weyob-nadapi-gusmargu, gar-trompeta-goledi gwen bogiledisulid. <verse number="10" style="v" />Ar Josué dulemargardi igar uksad, bemardi bogidik nadapmalo, melle sunmakmalo, degi, mer bipisaale oimakmarbalo. Geb an bemarga igar-ukedse, geb bemar ise-gormakar imakmaloed. <verse number="11" style="v" />Josué Bab-Jehová-Igar-Mesisad-Ulu Jericó-neggwebur irgwen-ebired imaksad. Geb sorbali, dulemar na gabega gannar danar-danar-bukmaladse nonimalad. <figure style="fig" desc="Israelites marching around Jericho" file="CO00884B.TIF" size="col" loc="" copy="" ref="">Israel-dulemar Jericó-neggwebur ebirnanai-nadapid. (Josué 6:8-11) </figure></para>
  <para style="p">
    <verse number="12" style="v" />Oibosgu, Josué wakudaryalaba gwichigusad. Dule-irwa-Bab-Dummadse-gormalad, Bab-Jehová-Igar-Mesisad-Ulu gukingi mesismalad. <verse number="13" style="v" />Dule-irwa-Bab-Dummadse-gormalad-walagugled (7) gar-trompeta sibad-wawaad-machered-e-bebegi-sobaled-semamaidi emar-idu nadmalad. Geb Bab-Jehová-Igar-Mesisad-Ulu-idu gar-ogornadapi gusmalad. Sordamar-bila-onomaladi dule-irwa-Bab-Dummadse-gormalad-walagugled-idu (7) nadapi gusmalad. Sordamar-bila-onomalad-baigandi Bab-Jehová-Igar-Mesisad-Ulu-sorba nadap gusmarmogad. Gar-trompeta-goled gwen bogilessuli gusad. <verse number="14" style="v" />Amba deyobi, ibabogwadgi, Israel-sordamar irgwen Jericó-neggwebur ebilismarbalid. Geb sorbali, gannar na danar-danar-bukmaladse nonimalad. Weyobi, bane-bane ibanergwa (6) Jericó-neggwebur ebirismalad.</para>
  <para style="p">
    <verse number="15" style="v" />Ibagugledgine (7) dad-ibeler-nakwialidgi Israel-dulemar gwisgusmalad. Ar igi iduar Jericó-neggwebur-ebilisdamala, deyobi imaksamarbalid. Ar we-ibagindi, ilagugle (7) Jericó-neggwebur ebilismalad. <verse number="16" style="v" />Ilaguglegi (7) Jericó-neggwebur-ebipirismaladgine, dule-irwa-Bab-Dummadse-gormalad gar-trompeta-ogotemargua, Josué dulemarga sogded: “¡Emisgi, binnasuli be gormakmar! ¡Ar Bab-Jehová Jericó-neggwebur bemarga urmaksad! <verse number="17" style="v" />Jericó-neggwebur, degi, bela agi ibmar-bukwadi, bela obelolegoed, a-ibmarmar Bab-Jehováʼga-ibmar-uklegedyob guoed. Unnilagwa ome-gambanuchu-imaked-Rahabʼbi, degi, bela a-neggi-dulemar-bukwadbi bendaklegoed, ar ade, we-ome, anmarga-neg-argagega anmar-dule-warbo-barmisgusadi odukus gusad. <verse number="18" style="v" />Melle bemar we-ibmar-bela-obelolegoye-soglesad sumalo, adi, mer bemar, degi, Israel-dulemar-danar-danar-bukmalad ukabsalemalaga, degi, mer bela bergumalagarba. <verse number="19" style="v" />Ar manidi, ormardi, ibmarmar-esgoro-gordikidgi-sobarmaladdi, degi, esgorogi-ibmarmar-sobarmaladdi bergwapa Bab-Dummad-Jehováʼga uklegoed. Bemar we-ibmar Bab-Jehováʼga mani-akwilesiidse sedoed.”</para>
  <para style="p">
    <verse number="20" style="v" />Geb degine, dule-irwa-Bab-Dummadse-gormalad gar-trompeta-ogotemalad, geb dulemar binnasuli gormakdemalad. Abali, Jericó-neggwebur-galu-matusulid babatided. Geb Israel-sordamar gwen sorsik sikirmaksuli neggweburgi ubodmalad. Geb neggwebur-susmalad. <verse number="21" style="v" />Bela neggweburgi machergan, omegan, sapingana, degi, sergan es-suidgi ogilosmalad. Amba deyobi bela molimar-bebe-nikamalad, sibad-wawaadmar, degi, moli-uayasuidmar oburgwismarbalid. Bela ibmar-dulamalad ogilosmalad. Bela neggwebur yaar sigisad.</para>
  <para style="p">
    <verse number="22" style="v" />Josué machergan-warbo-neg-argaapmaladga sogsagusad: “Bemar, ome-gambanuchu-imaked-Rahab-negse be namar, ar igi bemar ega ise-sogar sogsagusa, deyobi, we-ome, degi, bela e-gwenadganmala be bendaknamala.” <verse number="23" style="v" />Degisoggu, machergan-warbo-neg-argaapmalad negyaba dogsamalad, geb Rahab, e-bab, e-nan, e-susmar, bela e-gwenadgan negyaba-bukmalad, degi, bela e-ibmarmar onosmalad. Geb sordamar bela Rahab-e-gwenadgan Israel-dulemar-danar-danar-bukwad-walik, neg-bogidikidse sesmalad. <verse number="24" style="v" />Geb a-sorbali, Israel-dulemar Jericó-neggwebur, degi, agi bela ibmar-bukwamalad ogumaksamalad. Unnilagwa mani, olo, esgoro-gordikidgi-ibmar-sobarmalad, degi, esgorogi-ibmar-sobarmalad, Bab-Jehová-neggi mani-sabolebukwadse senonimalad. <verse number="25" style="v" />Deyobi, Josué, ome-gambanuchu-imaked-Rahab, e-babgan, e-gwenadgan-baigan, degi, e-ibmar bendaksad. Ar Rahab, Israel-dulemar-warbogwad-Jericó-neggwebur-argaapmalad-odukusad-ulale, bendaklesad. A-akale, Rahab, degi, e-gwenadganmala, we-garda-narmaklenaidse Israel-dulemar-abargi gudimalad.</para>
  <para style="p">
    <verse number="26" style="v" />A-ibagine, Josué weyob ise-nue-sogar imaksad:</para>
  <para style="q1">“Dule we-Jericó-neggwebur gannar sobe-sogele,</para>
  <para style="q2">Bab-Dummad-Jehová-asabin, we-dule nue-ukabsalegoed.</para>
  <para style="q1">We-dule Jericó-neggwebur-e-negsaila gannar mesidele,</para>
  <para style="q2">e-machi-sailagined burgoed.</para>
  <para style="q1">We-neggwebur-yawagak gannar nasikdele,</para>
  <para style="q2">e-machi-bipigwad burgoed.”</para>
  <para style="p">
    <verse number="27" style="v" />Bab-Jehová Josuéʼba gudii gusad. Bela Canaán-yargi Josué-e-nug nue-dummarbaa gusad.</para>
  <chapter number="7" style="c" />
  <para style="s1">Acán-isgusad</para>
  <para style="p">
    <verse number="1" style="v" />Degi-inigwele, Israel-dulemala Bab-Jehová-ibmar-sogsadba ibsassurmalad. Ar ade, ibmar-obelogoye Bab-Dummad-sogsa-gusadi, Israel-dorgan na susa gusad. Ar Zera-e-wagwa-yokorgined, Zabdi-e-wagwa, Carmi-machi-Acánʼye-nugadi, ibmar-obelogoye Bab-Dummad-sogsa-gusadi, na sabosad. We-dule-Judáʼgined-Acán, Bab-Jehová Israel-dulemargi-urwega imaksad.</para>
  <para style="s1">Israel-dulemar Hai-dulemarse galakusmalad</para>
  <para style="p">
    <verse number="2" style="v" />Josué, Jericó-akale, Hai-neggwebur-arganamalaga dulemar-barmisad. Hai-neggweburde Betel-neggwebur-dad-nakwedsik, Bet-Avén-walik siid. Josué a-dulemarga weyob sogsad: “Bemar Hai-neggwebur arganamar.” Degisoggu, dulemar Hai-neggwebur-arganadmarsunnad. <verse number="3" style="v" />Geb sordamar gannar nonimargua, Josuéʼga sognonimalad: “Bila-ononamalagala melle be bela sordamar barmido. Anmar Hai-neggwebur-suega, unnila Milibodibe (2,000), milipaadibe (3,000), sordamar abeleged. We-neggwebur machergan-ichee nikad, degisoggu, melle bela dulemar binsa gegguega be imako.” <verse number="4" style="v" />Degidbali, Israel-dulemala unnila sorda-milipaa (3,000) nadmalad. Degi-inigwele, we-Israel-sordamar, Hai-dulemarse galakusmalad. <verse number="5" style="v" />Israel-sordamar dulagwen-gakambe-gakanergwa (36) burgwismalad. Israel-sordamar Hai-dulemarse neggwebur-yawagak-akale, Sebarimʼye-neg-nugadse balegillesmalad. Agi, yar-aidegedgine Israel-sordamar Hai-dulemarse galakusmalad. Deyob-gusadbali, Israel-dulemar nig-argwatemalad, bela nue-dobgudmalad.</para>
  <para style="p">
    <verse number="6" style="v" />Weyob-gusad-ulale, Josué, degi, Israel-girmar-dummagan na e-mor-yoid esirmaksamalad. Na bela-bela-nunmaked-oyomalaga e-nonomargi buru eosmarbalid. Geb sorbali, Bab-Jehová-Igar-Mesisad-Ulu-asabin, neg-osedogedse, asgunar napagi mellemamai gusmalad. <verse number="7" style="v" />Josué, Bab-Dummadga sognai gualid:</para>
  <para style="p">—¡Bab-Dummad-Jehováʼye! ¿Ibiga Israel-dulemar Jordán-diwar-obakega be imaksa? ¿Amorreo-dulemarga be anmar-urmakega, Jordán-diwar-obaked be anmar-imaksa? ¿Amorreo-dulemar anmar-obelogega Jordán-diwar-obaked be anmar-imaksa? ¡Ar anmar bur Jordán-diwar-obakar-besmalana nabirinad! <verse number="8" style="v" />Bab-Jehováʼye, emide, ¿igi an sogosunna? Israel-sordamarde e-isdarmalad-abin wakitegusmalad. <verse number="9" style="v" />Canaán-dulemar wisgudamaloed, degidbali, anmargi bila-onodamalagala dulemar-a-yargi-bukmaladse gormaloed. Geb bela anmar-ebiris bukunonimaloed, bela anmar-ogilomaloed. Be-nug-dummarba-gued-ulale, ¿ibu be imakosunna?</para>
  <para style="p">
    <verse number="10" style="v" />Bab-Jehová, Josué-abin sogded:</para>
  <para style="p">—¡Be gwichigue! ¿Ar ibiga be asgunar napagi mellemai? <verse number="11" style="v" />Israel-dulemar nue angi nosmalad. Anbo-igar-mesismaladgi nue-annasmalad. Aginbali, ibmar-obelolegoye-soglesadi susmarbalid, e-ibmarmar-abargine odukusmalad. <verse number="12" style="v" />A-ulale, Israel-dulemar e-isdarmaladgi nakosurmalad. E-isdarmalad-idu wakitemaloed. Israel-dulemar na dukin obelogega imaksamalad. Ar bemar-abargi ibmar-obelolegoye-soglesad-bukwad be obelosurmalale, an bemarba gudii guosulid. <verse number="13" style="v" />¡Josué, be gwisgue! ¡Israel-dulemar-swilidik be imake! Ega be sognae: ‘Banedse an-asabin-bukunonimaloed-iduale, na be gwage-swilidik imakmarye. Ani an Israel-e-Bab-Dummad-Jehová soged: Israel-dulemar, bemar-abargine ibmar-obelolegoye-soglesad selediid. Ar we-ibmar-obelolegoye-soglesad bemar-abargi be osulosurmalale, bemar be-isdarmaladgi be nakosurmalad.’ <verse number="14" style="v" />Banedse, wakudaryalaba Israel-dulemar na e-dadgan-warambe-gakabogwad-guedba (12), danar-danar nonimaloed. Ar wilubdakar an doa-dadgan-warambe-gakabogwad-e-wagan-suoe, amala na e-dadgan-e-dadgan nonimaloed. Ar doa-e-dad Bab-Jehová suoe, amala, na e-gwenad-e-gwenadgan nonimaloed. Ar doa-e-gwenad Bab-Jehová suoe, amala na e-machergan war-wargwengi senonimaloed. <verse number="15" style="v" />Ar doa-dule ibmar-obelolegoye-soglesad susa-dakledagoe, a-dule na e-gwenadganmala, degi, e-ibmarmarmala ogumaklegoed. Ar ade, Bab-Jehová-Igar-Mesisadgi annasad, degi, Israel-dulemar-obingegsaega imaksad.</para>
  <para style="s1">Acán-oburgwilesad</para>
  <para style="p">
    <verse number="16" style="v" />Banedgine, wakudaryalaba, Josué Israel-dulemar-e-dadgan-warambe-gakabogwad-e-wagan na e-dadgan-e-dadganba ese dagega imaksad. Geb wilubdaklegar Judá-wagan sulenonikid. <verse number="17" style="v" />Bela Judá-wagan na e-dadgan-e-dadganba Josuéʼse nonimalad, geb wilubdaklegar Zera-e-wagan sulenonikid. Geb Zera-e-gwenadgan-abargi wilubdaklegar Zabdi-e-gwenadgan sulenonikid. <verse number="18" style="v" />Geb degine, Josué, Zabdi-e-gwenadgan-e-machergan war-wargwengi ese-dagega imaksad. Geb agine, wilubdaklegar Carmi-machi-Acán sulenonikid. Acánʼde, Zera-wagwa-yokorginedid, Zabdi-wagwabalid. <verse number="19" style="v" />Geb degine, Josué, Acánʼga sogded:</para>
  <para style="p">—Machi, Israel-dulemar-e-Bab-Dummad-Jehová-nug be odummoge, ar ede nued ibmar imakdiiye. Emigindi, be ibmar-imaksad anga soge. ¡Melle be angi odukue!</para>
  <para style="p">
    <verse number="20" style="v" />Acán, Josué-abin sogded:</para>
  <para style="p">—Ar napiragwa, an Israel-e-Bab-Dummad-Jehováʼgi nue-dummad nosad. Weyob an ibmar-imaksad: <verse number="21" style="v" />Ibmarmar-abargi Babilonia-yargi-mor-dummad-yeerdakleged-soblesad bukwa, an daksad. Deginbali, mani-sibu-dulatar-ilabo-aidikue (200), degi, or-suitigwad nibirgwen-negabar-aidikue an daksabalid. A-ibmarmarbina an bela-bela soge itoalid, degi, an susad. Geb an, a-ibmarmar an-dordoneg-negabargi an yaa-gwichadgi odukusad. Mani amar-urba bukwamogad.</para>
  <para style="p">
    <verse number="22" style="v" />Geb Josué dulemar-yog-barmiar imaksad. Amardi Acán-dordonegse abarmakdemalad. Agine, Acán bela ibmar-odukusad amismalad. <verse number="23" style="v" />A-ibmarmar susmalad, geb Josuéʼse, degi, Israel-dulemarse sesmalad. Geb wemar Bab-Jehová-asabin bela urbedapmalad. <verse number="24" style="v" />Geb degine, Josué, degi, bela Israel-dulemar Zera-wagwa-yokorgined-Acán gasmalad, geb Acor-nebase mani-susadmala, mor-dummad-susadmala, or-susadmala sesmalad. Deginbali, e-masmala, e-bunamala, e-moli-bebe-nikamalad, e-moli-uayasuigan, e-sibad-wawaadmar, e-dordoneg, degi, Acán bela-ibmar-nikad ei sesmarbalid. Acor-neba-mosmargua, <verse number="25" style="v" />Josué, Acánʼga sogded:</para>
  <para style="p">—¿Ibiga boni-dummad, be anmarga onosa? Emi-ibagi, Bab-Jehová boni-dummad bega ukmosun.</para>
  <para style="p">Geb degine, bela Israel-dulemar akwagi Acán, degi, e-gwenadgan maksamalad, geb sorbali, soogi ogumaksamalad. <verse number="26" style="v" />Geb Acán-birgine akwamar-ichesuli urbismalad. Emi we-garda narmaklenaidse, amba deyobi akwamar ichesuli bukwad. A-ulale, a-negde Acor-nebaye nugad. Weyobi Bab-Jehová na e-urwed bogi imaksad.</para>
  <chapter number="8" style="c" />
  <para style="s1">Israel-dulemar Hai-neggwebur-obelosmalad</para>
  <para style="p">
    <verse number="1" style="v" />Bab-Jehová, Josuéʼga sogded: “¡Melle be dobguo, melle be sikirmakbalo! Beba be bela dulemar-bila-onomalad sede, Hai-neggweburse be bila-ononamala. Hai-neggwebur-e-reygi, degi, e-dulemar-bila-onomaladgi nakwega an be-imakoed. Bemar e-neggwebur, degi, bela e-yala be sumaloed. <verse number="2" style="v" />Ar igi be Jericó-neggwebur, degi, e-rey imaksa-gusa, deyobi be Hai-neggwebur, degi, e-rey imakbaloed. Degi-inigwele, e-ibmar, degi, e-ibdurgan sunna be sumaloed. Israel-sordamar neggwebur-yarganba odukuar be urboed, adi, ukiagwar dulemargi gwisguega.”</para>
  <para style="p">
    <verse number="3" style="v" />Josué na e-sordaganmala guagwar bukusmalad, geb agi Hai-neggweburse bila-ononadmalad. Josué dulemar-bila-onomalad mili-dulagwen-gakambe (30,000) amisad. Geb a-sordamarga weyob igar-uksa, <verse number="4" style="v" />mutiki barmisad: “Bemar Hai-neggwebur-yarganba dukumaloed, adi, bemar ukiagwar dulemargi gwisgumalaga. Bemar melle neggweburgi dikasuli bangumalo. Bela bemar guakwaa bukumalo. <verse number="5" style="v" />Ani, degi, bela sordamar-anba-gudimalad, anmar neggweburse warmaknamaloed. Ar Haiʼginmalad anmargi bila-onogega ainiarmalale, ar igi-iduar anmar imaksa-gusa, deyobi anmar wemar-idu wakitemarbaloed. <verse number="6" style="v" />Hai-sordamar anmar-baregitemaloed, ar ade, binsamaloed, idualeyobi anmar gannar wakinmamabarye, deyobi anmar a-dulemar e-neggweburgi banguega imakoed. <verse number="7" style="v" />Geb bemar na be dukubukmaladgi ainidamaloed, geb Hai-neggwebur be sumaloed. Bab-Jehová we-dulemargi-nakwega be-imakmaloed. <verse number="8" style="v" />Ar bemar Hai-neggwebur susmalale, ar igi Bab-Jehová anmarga igar-uksagusa, abali, bemar neggwebur-ogumakmaloed. Weyob an bemarga igar-uknaid.”</para>
  <para style="p">
    <verse number="9" style="v" />Josué weyob sogsagua, dulemar-bila-onomalad-dukuega barmisad. We-sordamardi Betel-neggwebur-siid, degi, Hai-neggwebur-siid, amar-negabargi Hai-dad-argwanedsik dukudapmalad. Josuéʼdi a-mutiki Israel-sordamar-abargi besa gusad.</para>
  <para style="p">
    <verse number="10" style="v" />Josué wakudaryalaba gwichigualid, degi, na e-sordamar urbisad. Geb Israel-girmar-dummaganmala na e-sordamar-idunadapi Hai-neggweburse bila-ononadmalad. <verse number="11" style="v" />Josuéʼba bela dulemar-bila-onomalad-nadapmalad Hai-neggwebur-walikgusmargua, Hai dad-nakwed-argan-sapiledsik ambikudapmalad. Josué-e-sordamar-bukmalad, degi, Hai-neggwebur-siid, amar-negabargine neba-naid. <verse number="12" style="v" />Josué sordamar miliatar (5,000) dukunaega barmisanad. Wemar Betel-neggwebur-siid, Hai-neggwebur-siid, amar negabargine, Hai-dad-argwanedsik dukudapmalad. <verse number="13" style="v" />Deyobi abar-sordamar-bila-onomalad Hai-neggwebur-dad-nakwed-argan-sapiledsik bukusmalad, bamalad-sordamardi, Hai-neggwebur-dad-argwanedsik bukusmarmogad. A-mutiki, Josué na e-sordaganmala neba-naid-negabarse bukunonikid.</para>
  <para style="p">
    <verse number="14" style="v" />Hai-e-rey deyob neg-gunai dakargua, na e-sordaganmala Arabá-nega-dulesulidgan-asabin neba-naidgi Israel-dulemargi-bila-onogegala gwae-gwae e-neggweburgi ainidmalad. Hai-e-reydi, e-neggwebur-yarganba Israel-sorda-bamalad-dukubukwad na wissulid. <verse number="15" style="v" />Josué na e-sordaganmala yamo galakudeyob imaksamargua, nega-dulesulidganse-igar-maidba wakitemalad. <verse number="16" style="v" />Geb degine, Israel-sordamar-balegitemalaga bela Hai-neggweburgi-machergan-gudimaladse gorlesad. Deyobi, machergan Hai-neggweburgi bangudmalad. <verse number="17" style="v" />Bela machergan-Hai-neggweburgi-gudimalad, degi, Betelʼgi-gudimalad Israel-sordamar-balegitemalad, wargwensaale bessulid. Deyob-ainidmaladbali, Hai-neggwebur-e-yawagak egaar-sii mete-nadmalad.</para>
  <para style="p">
    <verse number="18" style="v" />Geb degine, Bab-Jehová, Josuéʼga sogded: “Be eswar-ganikid, Hai-neggwebursik be oyoge, ar ade, Hai-neggwebur an bega urmakoed.” Geb Josué eswar-ganikid Hai-neggwebursik oyosad. <verse number="19" style="v" />Ar Israel-sordamar-dukubukmalad, Josué deyobi imaksa daksamargua, na e-dukubukmaladgi yog-ainiar imaksamalad, geb neggweburgi ubodapmalad, ibmar-susmalad, geb yog-ogumakar neggwebur-imaksamalad.</para>
  <para style="p">
    <verse number="20" style="v" />Hai-sordamar sorsik neggwebursik atakdemargua, dakarmalad, e-neggweburgi waa bupurmakbukwa. Geb degine, Hai-sordamar na wakinned-sate dakarmalad. Ar ade, Josué-sordagan nega-dulesulidgansik-wakinnadapmaladi, emidi Hai-sordamar-e-balegindanimaladgi duurmakarmalad. <verse number="21" style="v" />Ar Josué, degi, Israel-sordamar dakarmargua, na e-sordagan-dukubukmalad Hai-neggweburgi ubosmala, degi, ogumaksamarbali, Hai-sordamar-e-balegindanimaladgi duurmakdemalad. <verse number="22" style="v" />Israel-sordamar-Hai-neggwebur-ogumaksamaladi, neggweburgi ainiarmalad, geb Hai-sordamar-balegitemalad. Degisoggu, Hai-sordamar negabargi bar-wakinned-sate gales-bukusmalad. Agi, Israel-sordamar bela Hai-dulemar-ogilosmalad, wargwensaale egi wakichasulid. <verse number="23" style="v" />Hai-neggwebur-e-reydi gasmalad, geb Josuéʼse senonimalad.</para>
  <para style="p">
    <verse number="24" style="v" />Israel-sordamar, nebagi, degi, nega-dulesulidgangi, Hai-sordamar-balegitegusmalad bela es-suidgi oburgwisad-sorbali, Hai-neggweburse gannar nonimalad. Ar igi Hai-sordamar-oburgwismala, deyobi bela dulemar-Hai-neggweburgi-besmalad oburgwismarbalid. <verse number="25" style="v" />A-ibagine, bela machergan, degi, omegan-Haiʼginmalad miliambe-gakabo (12,000) burgwisad. <verse number="26" style="v" />Israel-sordamar bela Hai-dulemar-ogilosadse, Josué Hai-neggwebursik eswar-oyogwichi gusad. <verse number="27" style="v" />Ar igi Bab-Jehová, Josuéʼga igar-uksagusa, deyobi Israel-sordamar bila-onosadgi-ibmar-sulesad, degi, bela moli-bebe-nikamalad na susmalad. <verse number="28" style="v" />Geb sorbali, Josué Hai-neggwebur-ogumaksad, bela burubi-sii imaksad. We-garda-narmaklenaidse amba deyob siid. <verse number="29" style="v" />Deginbali, Josué, Hai-neggwebur-e-rey sapigi dubgi dukar-gaar oburgwisad. Geb Josué igar-uksabalid, Hai-e-rey-e-mui neg-sedogidse sapigi nasikoye. Dad-ibeler-argwategua, Josué Hai-e-rey-e-mui sapigi-naid odegega imaksad, geb neggwebur-dogedgi metemalaga imaksad. Geb degine, Josué akwa-bukidar Hai-e-rey-e-mui-birgi urbega imaksad. We-garda-narmaklenaidse amba deyobi akwa-bukidar dunnumakbukwad.</para>
  <para style="s1">Ebal-yargi Moisés-Igar-Maid absolesad</para>
  <para style="p">
    <verse number="30" style="v" />Geb degine, Josué Israel-e-Bab-Dummad-Jehováʼga, Ebal-yargine, ibmar-ogumakar-ukleged-aila sobsad. <verse number="31" style="v" />Ar igi Bab-Jehová-e-mai-Moisés Israel-dulemarga sogsa-gusa, abali imaksad. Ar igi Moisés-Igar-Mamaid-gardagi narmakar-nai, abali we-aila sobsad: “Ibmar-ogumakar-ukleged-aila-akwabiid yamo-soblegarsulid, we-aila-sobega ibmarmar gwen ebulessulid.” We-aila-birgine, Israel-dulemar ibmar-ogumakar-ukleged, degi, gwenatigwar-guega-ibmar-ukleged uksamalad.</para>
  <para style="p">
    <verse number="32" style="v" />Deginbali, Josué Israel-dulemar-wagab, Moisés-Igar-uksa-gusadi, ibmar-ogumakar-ukleged-aila-e-akwagine narmaksabalid. <verse number="33" style="v" />Bela Israel-dulemar na e-girmar-dummaganmala, na e-sordamar-dummaganmala, degi, dulemar-igar-nabomaladmala, Bab-Jehová-e-Ulu-dikar-sogbogwad-walik, Levitaʼmar-dule-irwa-Bab-Dummadse-gormalad Bab-Jehová-e-Ulu-semamaid-asabin gwichi gusmalad. Ar igi Bab-Jehová-e-mai-Moisés gebe Israel-dulemargi nued-binsasgu igar-uksagusa, deyobi, Israel-dulemar, degi, dule-yar-baidginmalad mimiles bukusmalad, negabala Gerizim-yarsik bukusmalad, baid-negabaladdi Ebal-yarsik bukusmarmogad.</para>
  <para style="p">
    <verse number="34" style="v" />A-sorbali, Josué dulemargala bela Igarmar gardagi-narmakar-maidi absosad. Ar Moisés-Igar-Mamaid-gardagi narmakar-naidba, Josué Igarmar dulemargi-ise-nued-binsaleged-igar, degi, dulemar-ukabsaleged-igar absosad. <verse number="35" style="v" />Josué bela Israel-dulemar-asabin, omegan-asabin, burwigana-asabin, degi, dule-yar-baidginmalad-asabin, we-Moisés-Igar-uksa-gusadi bela absosad, bipisaale soggwen obessulid.</para>
  <chapter number="9" style="c" />
  <para style="s1">Gabaón-dulemar nue-binsaed-nikaa gusmalad</para>
  <para style="p">
    <verse number="1" style="v" />Bela Het-reymar, Amorreo-reymar, Canaán-reymar, Ferezeo-reymar, Heveo-reymar, degi, Jebuseo-reymar, we-ibmarmar-gusadi itosmalad. We-reymar, Jordán-diwar-dad-argwanedsiki yalaganba, nebagangi, degi, bela Demar-Dummadye-nugad-gakaba, Líbano-yalaganse mamaid. <verse number="2" style="v" />Geb degine, bela we-reymar Josuéʼgi, degi, Israel-dulemargi bila-onodamalaga na atosmalad.</para>
  <para style="p">
    <verse number="3" style="v" />Gabaón-dulemardi wisguarmargu, igi Josué, Jericó-neggwebur, degi, Hai-neggwebur imaksa-gusa, a-ulale, na igar amismalad. <verse number="4" style="v" />Geb degine, Gabaón-dulemar Josuéʼse gayaburba-berbemalad barmiarmalad. Gayaburba-berbemalad-e-moli-uayasuid-birgi sagu-selegan nasiksamalad, degi, buglu-selegan-matumakarmaladgi vino balismarbalid. <verse number="5" style="v" />A-ukinbali, mor-selegan, sapat-sergan, sapat-matu-matumalad yosmarbalid. Madu-gunnega-sedanimaladi bato dinna-dinna naed, degi, bato udubiin nanabalid. <verse number="6" style="v" />Gabaón-dulemar, bia Josué-gudiidse, Gilgalʼgi Israel-dulemar-danar-bukwadse nadmalad. Geb Josuéʼga, degi, Israel-dulemarga sogdemalad:</para>
  <para style="p">—Anmar dikasuli danimalad. Anmar bemarbo igar-mesbimalad.</para>
  <para style="p">
    <verse number="7" style="v" />Israel-dulemala ega sogdemalad:</para>
  <para style="p">—Bemar wegi-itakagwad gumarsua. Deyobile, anmar bemarbo geg igar-mesmalad.</para>
  <para style="p">
    <verse number="8" style="v" />Gabaón-dulemar Josué-abin sogdemalad:</para>
  <para style="p">—Anmar be-maiga-guega guakwamalad.</para>
  <para style="p">Josué we-dulemarse egichided:</para>
  <para style="p">—¿Ar bemarde doamarsunna, bia bemar danimala?</para>
  <para style="p">
    <verse number="9" style="v" />Gabaón-dulemala Josué-abin sogdemalad:</para>
  <para style="p">—Anmar be-mai gumalad. Anmar yar-dikasuli danimalad, ar Be-Bab-Dummad-Jehová ibmar-dakledisurmalad-imaksadi anmar itosmalad. Be-Bab-Jehová bela Egipto-yargi igi ibmarmar imaksa, anmar wisgusmalad. <verse number="10" style="v" />Deginbali, be-Bab-Jehová Jordán-diwar-dad-nakwedsik Amorreo-e-reymar-warbogwad-maigusad igi imaksagusa anmar wisgusbalid. We-reymar nugmalanad: Hesbón-e-rey-Sehón, degi, Basán-e-rey-Og. Ogʼde Astarot-neggweburgi mai gusad. <verse number="11" style="v" />A-ulale, bela anmar-girmar-dummagan, degi, anmar-dulemar, anmarga sogsamalad: ‘Bemar dikasuli namalosoggu, na be igarba mas-gunnega mas sedmar. Bemar Israel-dulemar-abin namar. Amarga be sogmalo: Anmar be-mai mamargumarye. Emigindi, bemar anmarbo igar-mesmarye.’ <verse number="12" style="v" />Anmar bemarse argua, anmar-madumar bini-bini, degi, ue-ue nanaenad. ¡Ar emigindi be dakena! Anmar-madu bato dutusur-nanaed, udubiinbalid. <verse number="13" style="v" />Anmar we-buglugi vino enosgu, we-buglumar bini-bini nanaenad. Emigindi be dake, buglude bato achirmakar nanaed. Anmar dikasurgus danikid-ulale, anmar-mor, degi, anmar-sapatmar nungud nanaed.</para>
  <para style="p">
    <verse number="14" style="v" />Israel-dulemar Bab-Jehováʼse gwen idaksasurmala, Gabaón-dulemar-ibmar-senonikid guchamalad. <verse number="15" style="v" />Geb degine, Josué we-dulemar-ebogwa na muchub-muchub-bendakmalaga igar-mesisad. Geb ega sogsabalid, nue-napiraa an bemarga sogye, anmar bemar-oburgosurmarye. Israel-girmar-dummagan ise-nue-sogar sogdemarmogad: “Anmar deyob sogmarmoye.”</para>
  <para style="p">
    <verse number="16" style="v" />Israel-dulemar Gabaón-dulemarbo ibapaagus igar-mesisad-sorba, wisguarmalad, we-dulemarde e-dikarba-bukwamaladye, emar-walikaa bukmarye. <verse number="17" style="v" />A-ulale, Israel-dulemar Gabaón-dulemar-aminadmalad, geb ibapaagwadgine, Gabaón-e-neggweburmarse modapmalad. We-neggweburmarde nugmalad: Gabaón, Cafira, Beerot, Quiriat-Jearim. <verse number="18" style="v" />Ar Israel-dulemardi Gabaón-dulemar-oburgwissurmalad, ar ade, Israel-girmar-dummagan Israel-Bab-Dummad-Jehová-nuggi ise-sogar sogsagusmalad, anmar Gabaón-dulemar oburgosurmarye. Ar bela Israel-dulemar e-girmar-dummagangi oimaksamar-inigwele, <verse number="19" style="v" />we-Israel-girmar-dummagan abin-sogdemalad:</para>
  <para style="p">—Anmar Bab-Jehová-nuggi ise-nue-sogar sogsamalad: ‘Anmar we-dulemar-oburgosurmarye.’ Degisoggu, geg anmar we-dulemar oakaloged. <verse number="20" style="v" />Weyob anmar Gabaón-dulemar-imakodo: Anmar we-dulemar-oburgosulid. Ar anmar wemar-oburgwisale, Bab-Dummad sabsur-anmar-odurdakoed, ar ade, anmar ise-nue-sogar sogsad: ‘Anmar bemar-oburgosurmarye.’</para>
  <para style="p">
    <verse number="21" style="v" />Geb dummagan sogdemarbalid:</para>
  <para style="p">—Anmar Gabaón-dulemar dula gudii imakoed. Degi-inigwele, Israel-dulemarga sapan-mamarmalaga, degi, dii-weedga gumaloed.</para>
  <para style="p">Weyobi, Israel-sapin-dummagana ise-sogar-ibmar-sogsa-gusadba Gabaón-dulemar-oburgwissurmalad.</para>
  <para style="p">
    <verse number="22" style="v" />Geb degine, Josué, Gabaón-dulemarse gochad, amarga weyob binnasuli sogded:</para>
  <para style="p">—¿Ar ibiga wede be anmar-yardaksa, be anmarga sogsagu: ‘Anmar bemargi dikasur bukwamarye?’ Ar emide dakleargu, bemar anmargi itakaa bukwamalad. <verse number="23" style="v" />A-ulale, emi-onoded-akale, bemar weyob ukabsalesun: Degisadegu bemar an-Bab-Dummadse-goled-neggi maiga-gudii gumaloed. Bemar sapan-amidii, degi, dii-wedii gumaloed.</para>
  <para style="p">
    <verse number="24" style="v" />Gabaón-dulemar, Josué-abin sogdemalad:</para>
  <para style="p">—Anmar be-maimarga-guedi, bela-bela nue wismalad, igi be-Bab-Dummad-Jehová e-mai-Moisésʼga igar uksagusa, adi, bemarga we-yala ukega, degi, bela we-yargi-e-dulemar-bukwamalad ogilogegarba. Anmar burgwebisulidbali, wede deyob anmar bega gakansasad. <verse number="25" style="v" />Emigindi, ar bemargi-siido, igi be anmar-imakbimala. Ar igid be nued dake, igid ibmar-innikigwad be dake, ar deyob be anmar-imakdo.</para>
  <para style="p">
    <verse number="26" style="v" />Deyobi, Josué, Gabaón-dulemar-bendaksad, Israel-dulemar mer-oburgwega imaksad. <verse number="27" style="v" />A-ibagine, Josué, Gabaón-dulemar Israel-dulemarga, degi, Bab-Jehováʼga-ibmar-ogumakar-ukleged-ailaga sapan-amiega, degi, ega dii-weega imaksad. Ar bia Bab-Jehová maiguega na neg-susagusa, agine, amba we-garda-narmaklenaidse, Gabaón-dulemar deyob arbadimalad.</para>
  <chapter number="10" style="c" />
  <para style="s1">Israel-sordamar Amorreo-dulemargi nakwisad</para>
  <para style="p">
    <verse number="1" style="v" />Jerusalén-e-rey-Adonisedec, Josué, Hai-neggwebur-susad, degi, bela-obelosad wisgusad. Ar Josué igi Jericó-neggwebur, degi, e-rey-imaksagusa, deyobi, Josué, Hai-neggwebur, degi, e-rey imaksabalid. Deginbali, Adonisedec wisgusbalid Gabaón-dulemar Israel-dulemar-ebo na muchub-muchub-bendakmalaga igar-mesismarye. Degine, Gabaón-dulemar Israel-dulemar-abargi emide gudidimarye, wisgusbalid. <verse number="2" style="v" />Weyob itosgua, Adonisedec, degi, e-sordamarmala bela-bela nue dobe-itonaded, ar ade, Gabaón-neggwebur, Hai-neggweburba bur birigined gued, degi, bur dummarba gubalid. Rey-bamalad-neggweburmaryob Gabaón-neggwebur nue-nug nikabalid. Deginbali, e-sordamar-bila-onomalad dule-buleganbalid.</para>
  <para style="p">
    <verse number="3" style="v" />A-ulale, Adonisedec we-reymarse gayaburba barmisad: Hebrón-e-rey-Hohamʼse, Jarmut-e-rey-Pireamʼse, Laquis-e-rey-Jafíaʼse, degi, Eglón-e-rey-Debirʼse. <verse number="4" style="v" />A-gayaburba weyob sognaid: “Anse be dagmala, Gabaón-dulemarbo-bila-onogegala be an-bendakdamala. Ar Gabaón-dulemardi Josuéʼbo, degi, Israel-dulemar-ebo na muchub-muchub-bendakmalad-igar mesisad.”</para>
  <para style="p">
    <verse number="5" style="v" />Geb degine, Amorreo-e-reymar-walataled na atosmalad: Jerusalén-e-rey, Hebrón-e-rey, Jarmut-e-rey, Laquis-e-rey, degi, Eglón-e-rey na atosmalad. Wemardi e-sordamar-bila-onomaladmala Gabaón-neggwebur-asabin-bukumalaga, degi, Gabaón-dulemarbo bila-onogega nadmalad.</para>
  <para style="s1">Amorreo-e-reymar Josuéʼse galakusmalad</para>
  <para style="p">
    <verse number="6" style="v" />Geb degidgine, Gabaón-dulemardi Gilgalʼse Josué-maidse weyob gayaburba barmismalad: “Be-maimar mer-bendakosurye be sogo. Gwae be dage, be anmar-bendakdage. Anmar-bendaked anmar be-abeged, ar ade, bela Amorreo-e-reymar-yalaganba-mamaid anmargi bila-onogegala na atosmalad.”</para>
  <para style="p">
    <verse number="7" style="v" />Josué na bela e-sordamar-bila-onomaladmala, degi, e-sordamar-bur buleganmala Gilgalʼgi noalid. <verse number="8" style="v" />Bab-Jehová Josuéʼga sogsad: “We-dulemar mer be dobguo, ar ade, egi nakwega an be-imakoed. We-dulemar-wargwensaale be-asabin gwisguosurmalad.”</para>
  <para style="p">
    <verse number="9" style="v" />Josué na e-sordaganmala Gilgal-akale-daniki oibosmalad. Agine, ukiagwar Amorreo-dulemargi ubononimalad. <verse number="10" style="v" />Bab-Jehová, Israel-sordamar-asabin, Amorreo-sordamar bela-bela dobguega imaksad. Degisoggu, Gabaónʼgi Israel-sordamar Amorreo-sordamar-bukidar oburgwismalad. Israel-sordamar Bet-Horón-igarba Amorreo-sordamar-wakichamalad balegichamalad. Degine, Azeca-neggweburse-naed-igarba, Maceda-neggweburse-naed-igarba Israel-dulemar bela Amorreo-dulemar-oburgwismalad. <verse number="11" style="v" />Amorreo-sordamar Israel-dulemar-idu wakinmamaigua, Bet-Horón-aidegedgi aidedmargu, Bab-Jehová nibneg-akale Azeca-neggweburse dii-akwamarga-binnisad Amorreo-dulemargi obatisad. Israel-dulemar Amorreo-sordamar-es-suidgi-oburgwisadba, bur bule dii-akwamarga-binnisad-batisad dule-oburgwisad.</para>
  <para style="p">
    <verse number="12" style="v" />Bab-Jehová, Israel-dulemar Amorreo-dulemargi-nakwega imaksad-ibagine, Josué Bab-Jehováʼse gochad, degi, Josué Israel-dulemar-wagab binnasur sogded:</para>
  <para style="q1">“Dad-ibeler, Gabaón-neggweburgi be boo nagu,</para>
  <para style="q2">bedi nii, Ajalón-nebagi be boo nagumo.”</para>
  <para style="b" />
  <para style="q1">
    <verse number="13" style="v" />Degidgine, dad-ibeler bar nanassulid,</para>
  <para style="q2">nii bar nanassurmogad,</para>
  <para style="q1">Israel-dulemar e-isdarmalad-bela-oburgwisadse</para>
  <para style="q2">geb dad nanaded, degi, nii nanadmogad.</para>
  <para style="p">We-ibmar-gusadi Jaser-gardagi narmakar naid. Nibneg-negabargi dad-ibeler bogidik naigusad. Ibagwen-wilub dad-ibeler bar nanassulid. <verse number="14" style="v" />We-ibayobi iduale, degi, sorbali, baid-iba deyobi nagudisulid. A-ibaginbi, Bab-Jehová dule-wargwen-ibmar-sogedba ibmar-imaksad. Ar ade, Bab-Jehová Israel-dulemar-anar urwenaid.</para>
  <para style="p">
    <verse number="15" style="v" />Bila-onosad-sorbali, Josué, degi, bela Israel-sordamarmala Gilgalʼgi danar-danar-bukwamaladse nonimalad.</para>
  <para style="s1">Amorreo-e-reymar-burgwisad</para>
  <para style="p">
    <verse number="16" style="v" />Amorreo-e-reymar-walataled wakichamalad, Macedaʼgi akwasaila-olloledyaba dukusmalad. <verse number="17" style="v" />Josué, reymar-walataled-akwasaila-olloledyaba-dukubukmalad, amilesye wisguargua, <verse number="18" style="v" />weyob igar-uksad: “Akwasaila-olloled-yaa-iduar akwa-dummagan urbemar, deginbali, a-yawagak-naba nakulegega sordamar urbemarba. <verse number="19" style="v" />Bemardi agi mer bemalo. Be-isdarmalad be baleginnamalo, degine, wakinmamaid-idu be bukumalo, adi, mer e-neggweburse dogmalagar. Ar be-Bab-Dummad-Jehová we-dulemargi-nakwega bemar-imaksad.”</para>
  <para style="p">
    <verse number="20" style="v" />Josué, degi, Israel-sordaganmala bela e-isdarmalad-ogilosad. We-dulemar ichesaar neggwebur-galu-matusulid-nikadgi dukusmalad. <verse number="21" style="v" />Geb bela Israel-sordamar nueganbi, gwen akar-gussuli, Maceda-neggweburse gannar nonimalad. Neggwebur-baigan-dikarba-bukwamalad bipisaale, Israel-dulemargi ibmar-soged sate-gusmalad.</para>
  <para style="p">
    <verse number="22" style="v" />Geb degine, Josué akwasaila-ollo-siid-e-yaa-egaega imaksad, geb Amorreo-e-reymar-walataled ese-sedagega igar-uksad. <verse number="23" style="v" />Geb akwasaila-ollo-siidyaba reymar-walataled-dukubukmalad onosmalad: Jerusalén-e-rey, Hebrón-e-rey, Jarmut-e-rey, Laquis-e-rey, degi, Eglón-e-rey. <verse number="24" style="v" />Josuéʼse we-reymar-senonimargua, Josué bela Israel-sordamarse gochad. Geb sordamar-e-dummagan-eba-arbimaladga igar uksad: “Be dagmar, we-reymar-gammugi be annadamar.” Israel-sordamar-e-dummagan Josué-ega-ibmar-sogsadba imaksamalad. <verse number="25" style="v" />Geb degine, Josué na e-sordamar-dummaganga sogded: “Mer dobgumalo, mer sorsik sikirmakmalo. Aka bur bemar na be dutusur imakmar, na be gandik imakmar. Bela be-isdarmaladgi be bila-onomaloedi, Bab-Jehová weyob imakoed.”</para>
  <para style="p">
    <verse number="26" style="v" />Josué weyob sogsad-sorbali, reymar-walataled-oburgwisad. Geb sapimar-walataledgi bannu-bannu nasiksad. Agine, sapigi bannu-bannu-nanai neg-osedodmalad. <verse number="27" style="v" />Bato dad-argwanmaigua, Josué reymar-sapigi-bannu-bannu-nanaid-odemalaga igar-uksad. Geb we-reymar na bia iduar akwasaila-olloledyaba dukubuk gusmala, a-yaba-metemalaga Josué imaksad. Geb degine, akwasaila-olloled-yaa-dogedgi akwa-dummagan urbismalad. Amba we-garda-narmaklenaidse, a-akwamar deyob bukwad.</para>
  <para style="p">
    <verse number="28" style="v" />A-ibagi, Josué Maceda-neggwebur sunonikid. Geb Maceda-rey, degi, bela e-dulemar es-suidgi oburgwisad, dule-wargwensaale dula bessulid. Ar Josué igi Jericó-e-rey-oburgwisa, deyopira Maceda-e-rey-oburgwisbalid.</para>
  <para style="s1">Josué dad-nakwed-argan-nuedsik-neggwebur-bukwamalad susad</para>
  <para style="p">
    <verse number="29" style="v" />A-sorbali, Josué, degi, Israel-dulemarmala Maceda-neggwebur-bukwa Libna-neggweburse nadmalad. Geb Libna-dulemargi bila-onodapmalad. <verse number="30" style="v" />Bab-Jehová Israel-dulemarga Libna-e-rey, degi, e-dulemarse-bakale urmaksad. Josué bela Libna-dulemar es-suidgi ogilosad, dule-wargwensaale dula bessulid. Ar Josué igi Jericó-e-rey-oburgwisa, deyopira Libna-e-rey-oburgwisbalid.</para>
  <para style="p">
    <verse number="31" style="v" />A-sorbali, Josué, degi, Israel-dulemarmala Libna-neggweburgi-bukwa Laquis-neggweburse nadegusmarbalid. Israel-sordamar bela Laquis-neggwebur-ebilis ambikudapmalad, geb Laquis-dulemargi bila-onosmalad. <verse number="32" style="v" />Bab-Jehová Israel-dulemarga Laquis-neggwebur urmaksad, geb ibabogus bila-ononanaidgine Laquis-dulemargi nakwismalad. Ar igi Libna-dulemar es-suidgi burgwisgusmala, deyopira, bela Laquis-dulemar es-suidgi burgwismarmogad. <verse number="33" style="v" />Deginbali, Gezer-e-rey-Horam, Laquis-dulemar-bendakega nonigusadi, bela na e-sordaganmala Josuéʼse galakusmogad. Josué bela wemar es-suidgi oburgwisad.</para>
  <para style="p">
    <verse number="34" style="v" />Josué, degi, bela Israel-dulemarmala Laquis-neggweburgi-bukwa Eglón-neggweburse nadegusmarbalid. Eglón-neggwebur-ebiris-bukudapmalad, geb Eglón-dulemargi bila-onosmalad. <verse number="35" style="v" />Ibagwen-akale Israel-sordamar Eglón-neggwebur susmalad. Ar igi Laquis-dulemar es-suidgi oburgwisgusmala, deyopira bela Eglón-dulemar es-suidgi oburgwismarbalid.</para>
  <para style="p">
    <verse number="36" style="v" />Josué, degi, bela Israel-dulemarmala Eglón-neggweburgi-bukwa Hebrón-neggweburse nadmarbalid. Geb Hebrón-dulemargi bila-onosmalad. <verse number="37" style="v" />Israel-sordamar Hebrón-neggwebur susmalad. Geb Israel-sordamar Hebrón-dulemar es-suidgi ogilosmalad. Degisoggu, Hebrón-dule-wargwensaale, degi, e-reyse-bakale, deginbali, e-neggwebur-burwigangi-dule-bukmaladse-bakale, dula bessulid. Ar igi Eglón-neggweburgi ibmar gusa, deyopira Hebrón-neggwebur bela obelolesmogad.</para>
  <para style="p">
    <verse number="38" style="v" />A-sorbali, Josué, degi, bela Israel-dulemarmala Debir-neggweburse nadmarbalid. Geb Debir-dulemargi bila-onosmalad. <verse number="39" style="v" />Israel-sordamar Debir-e-reygi nakwismalad. Geb Debir-neggwebur, degi, bela e-neggwebur-burwiganase-bakale, susmarbalid. Josué bela Debir-dulemar es-suidgi oburgwisad. Dule-wargwensaale dula bessulid, bela oitolesmalad. Ar igi Hebrón-neggwebur, Libna-neggwebur, degi, e-reymar-imaklesgusa, deyopira Debir-neggwebur gusmogad.</para>
  <para style="p">
    <verse number="40" style="v" />Deyobi Josué bela we-yalagan susad: Yar-dummagan-mamaid, Neguev-yar, nebamar, yarmar-nakwemaidgi-napaneg-nanaid susad. Josué, bela amar-reymargi nakwisad, wargwensaale dula obessulid. Bela ibmar-dula-gudimaladi giir imaklesad. Josué Israel-e-Bab-Dummad-Jehová ega igar-uksadba, weyobi imaksad. <verse number="41" style="v" />Josué, bela we-yarmar susad: Cades-Barnea-akale, Gazaʼse. Deginbali, Gosén-yalagan-akale, Gabaónʼse. <verse number="42" style="v" />Josué, irgwen-bila-onoar we-reymargi nakwisad, degi, irgwen-suar bela e-yalagan susbalid, ar ade, Israel-e-Bab-Dummad-Jehová Israel-dulemar-anar urwenai gusad.</para>
  <para style="p">
    <verse number="43" style="v" />Geb a-sorbali, Josué, degi, bela Israel-sordamarmala, Gilgalʼgi danar-danar-bukwadse gannar nonimalad.</para>
  <chapter number="11" style="c" />
  <para style="s1">Josué Rey-Jabínʼgi nakwisad</para>
  <para style="p">
    <verse number="1" style="v" />Hazor-e-rey-Jabín, Israel-dulemar bela weyob reymar-imaksaye wisguargua, we-reymarse gayaburba barmisad:</para>
  <para style="q2">Madón-e-rey-Jobabʼse, Simrón-e-reyse, Acsaf-e-reyse,</para>
  <para style="q2">
    <verse number="2" style="v" />reymar dad-nakwed-argan-sapiledsik yalagangi-mamaidse,</para>
  <para style="q2">reymar Arabáʼgi, Cineret-dad-nakwed-argan-nuedsik-mamaidse,</para>
  <para style="q2">reymar nebagangi-mamaidse,</para>
  <para style="q2">reymar Dor-yalagangi dad-argwanedsik-mamaidse gayaburba barmisad.</para>
  <para style="p">
    <verse number="3" style="v" />Amba deyobi, Rey-Jabín, Canaán-dulemar dad-nakwedsik-bukwamaladse, degi, dad-argwanedsik-bukwamaladse gayaburba barmisbalid:</para>
  <para style="q2">Amorreo-dulemarse, Het-dulemarse, Ferezeo-dulemarse,</para>
  <para style="q2">Jebuseo-dulemar yalagangi bukwamaladse,</para>
  <para style="q2">Heveo-dulemar Hermón-yar-nakwedsik Mizpa-yargi-bukwamaladse gayaburba barmisbalid.</para>
  <para style="p">
    <verse number="4" style="v" />Bela we-reymar na e-sordamar-bila-onomalad-abargi, e-molimar-bukidar-abargi, degi, urmar-napagined-bila-onomalad-abargi armalad. Wemar bela-bela mergumarsoggu ukub-demar-gakaba-naidyobi, gege ebislemalad. <verse number="5" style="v" />Bela e-sordamar-bila-onomalad na soggwenna atosmalad. Israel-dulemargi bila-onomalaga Merom-dian-dikarba danar-danar ambikunonimalad.</para>
  <para style="p">
    <verse number="6" style="v" />Geb degine, Bab-Jehová Josuéʼga sogded: “Mer be we-dulemar dobgue, ar ade, oibosale, we-wachigi we-dulemar bemar-asabin bela-burgwega an imakoed. Bemardi e-moli-mali-gasimar be sikoed, degi, e-urmar-napagined-bila-onomalad bela be ogumakmaloed.”</para>
  <para style="p">
    <verse number="7" style="v" />Degisoggu, Josué bela e-sordamar-bila-onomaladbo nadmalad, geb Merom-dian-dikarba ukiagwar we-reymargine ubodapmalad. <verse number="8" style="v" />Bab-Jehová Israel-dulemarga we-dulemar urmaksad. Israel-dulemar bela we-dulemar nue-naibi-imaksad. Geb Sidón-neggwebur-dummadse, Misrefotmaimʼse, degi, dad-nakwedsik, Mizpa-neba-naidse baregichamalad. We-dulemar wargwensaale dula bessulid. <verse number="9" style="v" />Ar igi Bab-Jehová Josuéʼga igar-uksagusa, deyobi Josué bela imaksad: E-isdarmalad-e-moli-mali-gasimar siksad, degi, e-ur-napaginmalad-bila-onomalad bela ogumaksad.</para>
  <para style="p">
    <verse number="10" style="v" />Josué gannar danigua, Hazor-neggwebur-sunonikid. Geb Hazor-e-rey es-suidgi oburgwisad. Ar Hazor-neggweburde, we-neggweburmar-e-sailaga gusiinad. <verse number="11" style="v" />Israel-sordamar bela Hazor-dulemar-es-suidgi-oburgwisad, bipisaale dule-wargwen dula obessurmalad. Hazor-neggwebur bela obelosmalad, soogi ogumaksamalad.</para>
  <para style="p">
    <verse number="12" style="v" />Josué deyopira bela we-reymar-e-neggweburmar susbalid. Bela we-neggweburmar-e-rey es-suidgi ogilosad, degi, bela e-dulemar obelosbalid. Ar igi Bab-Jehová-e-mai-Moisés Josuéʼga igar-uksagusa, deyobi Josué eba bela ibmar-imaksad. <verse number="13" style="v" />Israel-dulemardi bela neggweburmar-yar-mullugangi-bukmalad ogumaksasurmalad. Unnila Hazor-neggweburbi ogumaksamalad. <verse number="14" style="v" />Israel-dulemar bela amar-neggweburmar-ibe ibmar-nuegan, degi, e-ibdurgan susmalad. E-dulemardi, bela-obelogedse es-suidgi ogilosmalad. Degisoggu, dule-wargwensaale dula bessulid. <verse number="15" style="v" />Ar igi Bab-Jehová na e-mai-Moisésʼga igar-uksagusa, deyobi Moisés Josuéʼga igar-uksamogad. Josuéʼdi Bab-Jehová Moisésʼga-igar-uksadba bela ibmar-imaksad.</para>
  <para style="s1">Josué bela Canaán-yarmar susad</para>
  <para style="p">
    <verse number="16" style="v" />Josué bela we-yarmar susad:</para>
  <para style="q2">Yalagan-mamaid, bela Neguev-neg-naid, bela Gosén-yala,</para>
  <para style="q2">nebamar, Arabá-yala, Israel-e-yalagan, degi, e-nebaganse-bakale, susad.</para>
  <para style="p">
    <verse number="17" style="v" />Deginbali, Josué, we-yarmar susbalid:</para>
  <para style="q2">Halac-yar-siid-akale, we-yala Seirʼye-neg-nugadsik nakwemaid, Baal-Gad-neggwebur-siidse.</para>
  <para style="q2">We-neggwebur Líbano-nebagangi, Hermón-yar-nakwedgi siid.</para>
  <para style="q3">
    <verse number="18" style="v" />Josué we-yarmar-e-reymargi undar bila-ononai-gusad-sorbali, a-reymar-gasad, geb oburgwisad.</para>
  <para style="p">
    <verse number="19" style="v" />Neggwebur-gwagwensaale, Israel-dulemarbo na muchub-muchub-bendakmalad-igar mesissulid. Unnila Heveo-dulemar-Gabaónʼginmaladbi Israel-dulemarbo igar mesisad. Josué bila-onosadgine bela we-neggweburmargi nakwisad. <verse number="20" style="v" />Ar ade, Bab-Jehová we-reymar-e-gwagegi Israel-sordamargi-bila-onoged nasiksad. Adi, deyobi Israel-sordamar we-dulemar-wiledaksulidgi ogilogega, ar igi Bab-Jehová Moisésʼga igar-uksagusadyob.</para>
  <para style="p">
    <verse number="21" style="v" />A-ibagangine, Josué Anac-dulemar-obelosadi, wemalad:</para>
  <para style="q2">Hebrón-yalagangi bukmalad, Debir-yalagangi bukmalad,</para>
  <para style="q2">Anab-yalagangi bukmalad, bela Judá-yalagangi bukmalad,</para>
  <para style="q2">degi, bela Israel-yalagangi bukmalad, obelosad.</para>
  <para style="q3">Josué bela Anac-dulemar oburgwisad,</para>
  <para style="q3">deginbali, e-neggweburmar bela obelosbalid.</para>
  <para style="p">
    <verse number="22" style="v" />Israel-dulemar-bukusad-yargine, Anac-dulemar gwen bipisaale dula bessulid. Unnila Gaza-neggweburgi, Gat-neggweburgi, degi, Asdod-neggweburgi Anac-dulemar napi-bedapmalad.</para>
  <para style="p">
    <verse number="23" style="v" />Ar igi Bab-Jehová Moisésʼga igar-uksa, deyobi Josué bela we-yarmar susa gusad.</para>
  <para style="p">Geb Josué, a-yarmar Israel-dulemargadga-guega e-dadgan-dummagan-warambe-gakabogwad-irba (12) mimisad. A-sorbali, a-yarmargi bar bila onolessulid.</para>
  <chapter number="12" style="c" />
  <para style="s1">Moisésʼse reymar-galakusmalad</para>
  <para style="p">
    <verse number="1" style="v" />Moisés-dula-gudiunni, Israel-dulemar Jordán-diwar-dad-nakwedsik rey-warbo-maidgi nakwis gusmalad. Israel-dulemar we-reymar-ibe dad-nakwed-argan-nuedsik Arnón-dian-akar dad-nakwed-argan-sapiledsik Hermón-yarse yar susmalad. Deginbali, bela Arabá-dad-nakwedsik-yar-naidi susa gusmarbalid.</para>
  <para style="p">
    <verse number="2" style="v" />We-rey-warbogwad, wargwena Sehónʼye-nugad, wedi Amorreo-dulemar-e-reyd, Hesbónʼgi mai gusad. We-reyde dad-nakwed-argan-nuedsik Arnón-diwar-gakaba Aroer-neggwebur-siid-akar, dad-nakwed-argan-sapiledsik Jaboc-diwar-maidse yar-gani gusad. We-diwar-Jaboc Amón-dulemarbo-yar-abingunaidga maid. Deginbali, Arnón-diwar-neba-naid-negabar, degi, Galaad-negabar Rey-Sehón gani gusbalid. <verse number="3" style="v" />Amba deyobi, Arabá-dad-nakwedsik-yar-naidi, Cineret-demar-akar Demar-Gagbidye-nugadse yar gani gusbalid. Deginbali, Demar-Gagbidye-nugad-dad-nakwedsik-yar-naidi, Bet-Jesimot-neggweburse, degi, Pisga-yar-nakwemaidse Rey-Sehón gani gusbalid.</para>
  <para style="p">
    <verse number="4" style="v" />Baid-reydi Ogʼye-nugad, wedi Basán-e-reyd. We-reyde Refa-e-wagwa-napi-dula-besadid. Astarotʼgi, degi, Edreiʼgi mai gusad. <verse number="5" style="v" />We-Rey-Og-e-yala dad-nakwed-argan-sapiledsik Hermón-yargi onoalid. Dad-nakwedsikdi Salca-neggweburgi onoalid, bela Basán-yar-naidse-bakale, yaba dogarbalid, dad-argwanedsik Gesur-yar-abingunaidse, degi, Maaca-yar-abingunaidse bergunaid. Deginbali, Rey-Og Galaad-negabar-akar, Hesbón-rey-Sehón e-yar-abingunaidse yar gani gusbalid.</para>
  <para style="p">
    <verse number="6" style="v" />Moisés, degi, Israel-dulemar we-rey-warbogwadgine nakwis gusmalad. Moisés we-reymar-yarmar Rubén-waganga, Gad-waganga, degi, Manasés-wagan-negabaladga uksa gusad.</para>
  <para style="s1">Josuéʼse reymar-galakusad</para>
  <para style="p">
    <verse number="7" style="v" />Josué, degi, Israel-dulemar bela reymar-Jordán-diwar-dad-argwanedsik-mamaidgi nakwis gusmalad. We-reymar-yarmar Líbano-nebagangi, Baal-Gadʼgi onoalid, Seirʼsik nakwilemaidsik, Halac-yar-siidse bergunaid. Josué we-reymar-e-yala Israel-dulemarga na e-dadgan-warambe-gakabogwadba (12) uksa gusad, adi, na egadga imakmalagar. <verse number="8" style="v" />We-yarmar-uklesadi, wemalad:</para>
  <para style="q2">Napaneg-yalaganba-nanaid,</para>
  <para style="q2">dad-argwanedsik nebagan-nanaid,</para>
  <para style="q2">Arabá-yar, neg-mullugan, nega-dulesulidgan, degi, Neguev-yar.</para>
  <para style="p">We-yalamar, we-dulemargadinad:</para>
  <para style="q2">Het-dulemar, Amorreo-dulemar, Canaán-dulemar,</para>
  <para style="q2">Ferezeo-dulemar, Heveo-dulemar, degi, Jebuseo-dulemar.</para>
  <para style="p">
    <verse number="9" style="v" />Israel-dulemar we-neggweburmar-e-reymargi nakwisad:</para>
  <para style="q2">Jericó-e-reygi, Hai-e-reygi.</para>
  <para style="q2">Hai-neggweburde, Betel-naba siid.</para>
  <para style="q2">
    <verse number="10" style="v" />Jerusalén-e-reygi, Hebrón-e-reygi,</para>
  <para style="q2">
    <verse number="11" style="v" />Jarmut-e-reygi, Laquis-e-reygi,</para>
  <para style="q2">
    <verse number="12" style="v" />Eglón-e-reygi, Gezer-e-reygi,</para>
  <para style="q2">
    <verse number="13" style="v" />Debir-e-reygi, Geder-e-reygi,</para>
  <para style="q2">
    <verse number="14" style="v" />Horma-e-reygi, Arad-e-reygi,</para>
  <para style="q2">
    <verse number="15" style="v" />Libna-e-reygi, Adulam-e-reygi,</para>
  <para style="q2">
    <verse number="16" style="v" />Maceda-e-reygi, Betel-e-reygi,</para>
  <para style="q2">
    <verse number="17" style="v" />Tapúa-e-reygi, Hefer-e-reygi,</para>
  <para style="q2">
    <verse number="18" style="v" />Afec-e-reygi, Sarón-e-reygi,</para>
  <para style="q2">
    <verse number="19" style="v" />Madón-e-reygi, Hazor-e-reygi,</para>
  <para style="q2">
    <verse number="20" style="v" />Simron-Merón-e-reygi, Acsaf-e-reygi,</para>
  <para style="q2">
    <verse number="21" style="v" />Taanac-e-reygi, Meguido-e-reygi,</para>
  <para style="q2">
    <verse number="22" style="v" />Cedes-e-reygi,</para>
  <para style="q2">Carmelo-yargi-Jocneam-neggwebur-siid-e-reygi.</para>
  <para style="q2">
    <verse number="23" style="v" />Dor-yargi, Dor-neggwebur-siid-e-reygi.</para>
  <para style="q2">Gilgalʼgi-Goim-neggwebur-siid-e-reygi,</para>
  <para style="q2">
    <verse number="24" style="v" />degine, Tirsa-e-reygi.</para>
  <para style="q3">Josué bela we-neggwebur-e-reymar-dulagwen-gakambe-gakagwensak-merguedgi (31) nakwisad.</para>
  <chapter number="13" style="c" />
  <para style="ms1">2. ISRAEL-DULEMARGA YAR-MIMILESAD</para>
  <para style="mr">(13:1–21:45)</para>
  <para style="s1">Yarmar-amba yoosulemalad</para>
  <para style="p">
    <verse number="1" style="v" />Josué bato nue-seredgusadgine, Bab-Jehová ega sogded: “Josué, bato be nue-seredgusad, amba bukidar yarmar yoo suleged. <verse number="2" style="v" />Bela Filistea-dulemar-yala, degi, Gesur-dulemar-yala an bega obared. <verse number="3" style="v" />A-yardi, Egipto-yar-dad-nakwedsik, Sihor-diwar-akar, dad-nakwed-argan-sapiledsik Ecrón-yar-abingunaidse dungu naid. Ecrón-yala, Canaán-dulemargadid. A-yargine, Filistea-dulemar walatale dummaganga we-neggweburgi mamaid:</para>
  <para style="q2">Gaza-neggweburgi, Asdod-neggweburgi,</para>
  <para style="q2">Ascalón-neggweburgi, Gat-neggweburgi,</para>
  <para style="q2">degi, Ecrón-neggweburgi.</para>
  <para style="p">”Deginbali, dad-nakwed-argan-nuedsik Aveo-dulemar-e-yala amba yoo sulebalid. <verse number="4" style="v" />Amba bela Canaán-dulemar-e-yala yoo sulebalid. A-yala, Sidón-dulemar-Meharaʼgi-bukwad-akar onoalid, Afecʼye-neg-nugadse, Amorreo-dulemar-e-yar-abingunaidse bergunaid. <verse number="5" style="v" />Deginbali, Giblita-dulemar-e-yar, degi, bela dad-nakwedsik-Líbano-yar-naidi amba yoo sulebalid. A-yala, Hermón-yar-nakwedsik Baal-Gad-akar onoalid, Hamat-dogedse bergunaid.”</para>
  <para style="p">
    <verse number="6" style="v" />Bab-Jehová Josuéʼga sogdebalid: “An-sunnad Israel-dulemar-wagab bela dulemar-yalaganba-bukwad, Líbano-akar, Misrefotmaimʼse, an onioed. Deginbali, an bela Sidón-dulemar onibaloed.</para>
  <para style="p">”Ar bedi, ar igi an bega igar-uksagusa, deyobi Israel-dulemarga be we-yar mimioed, adi, na egadga imakmalagar. <verse number="7" style="v" />Degisoggu, we-yarmar Israel-dulemar-dadgan-dummagan-bakebakad-e-wagan (9) yoo-yar-sumaladga, degi, Manasés-wagan-negabaladga be mimioed.”</para>
  <para style="s1">Jordán-diwar-dad-nakwedsik-yar-mimilesad</para>
  <para style="p">
    <verse number="8" style="v" />Manasés-wagan-baid-negabalad, Rubén-wagan, degi, Gad-wagan, Jordán-diwar-dad-nakwedsik yar-egadga guega, bato Bab-Jehová-e-mai-Moisés iduar ega yar uksa gusad. <verse number="9" style="v" />A-yala, Arnón-diwar-gakaba Aroer-neggwebur-siid-akar, Dibónʼse dungued. Deginbali, yarmar-imbagi-neba-naidgi neggwebur-siid, degi, bela Medeba-neba-naid, a-yaryaba dogarbalid. <verse number="10" style="v" />Deginbali, Amorreo-dulemar-e-rey, Sehónʼye-nugad, Hesbónʼgi dummadga-maigusad bela e-neggweburmar, wemarga uklesbalid. Rey-Sehón-e-yala, Amón-dulemar-yar-abingunaidse dungued. <verse number="11" style="v" />Deginbali, wemarga Galaad-yar uklesbalid. We-yala Gesur-dulemargadid, degi, Maaca-dulemargadid. Bela Hermón-yala, degi, bela Basán-yala Salcaʼse, wemarga uklesbalid. <verse number="12" style="v" />We-yala, Basán-e-rey-Og Astarotʼgi, degi, Edreiʼgi dummadga-maigusad e-yalanad. We-Ogʼde, Refa-dule napi besa gusadid. Moisés we-dulemargi nakwis gusad. Deginbali, Refa-dulemar na e-yargi-bukwadgi Moisésʼse onolesbalid. <verse number="13" style="v" />Ar Gesur-dulemardi, Maaca-dulemardi na e-yargi-bukwadgi Israel-dulemarse gwen onolessurmalad. We-garda narmaklenaidse, we-dulemar Israel-yargine amba gudimalad.</para>
  <para style="s1">Moisés, Israel-dulemarga yar-mimisad</para>
  <para style="p">
    <verse number="14" style="v" />Moisés, Leví-wagangardi yar-egadga-guega yar-uksasulid. Ar ade, Israel-e-Bab-Dummad-Jehová-e-dulamar-ibmar-ogumakar-ukedi, Leví-wagangadid. Ar weyobi Bab-Jehová Leví-waganga sogsagusad.</para>
  <para style="p">
    <verse number="15" style="v" />Moisés, Rubén-waganga na e-dadgan-e-dadgan-merguedba yar uksa gusad. <verse number="16" style="v" />A-yala, Arnón-diwar-gakaba Aroer-neggwebur-siid-akar Hesbónʼse dungued. Deginbali, yarmar-imbagi-neba-naidgi neggwebur-siid, degi, bela Medeba-neba-naid, a-yaryaba dogarbalid.</para>
  <para style="p">
    <verse number="17" style="v" />Hesbón, degi, bela neggweburmar-nebagi-bukmaladi, a-yaryaba dogarbalid:</para>
  <para style="q2">Dibón-neggwebur, Bamot-Baal-neggwebur,</para>
  <para style="q2">Bet-Baal-Meón-neggwebur,</para>
  <para style="q2">
    <verse number="18" style="v" />Jahaza-neggwebur, Cademot-neggwebur,</para>
  <para style="q2">Mefaat-neggwebur,</para>
  <para style="q2">
    <verse number="19" style="v" />Quiriataim-neggwebur, Sibma-neggwebur,</para>
  <para style="q2">Zaret-Sahar-neggwebur. Zaret-Saharʼde neba-yar-mullugwadgi siid.</para>
  <para style="q2">
    <verse number="20" style="v" />Bet-Peor-neggwebur, degi, Bet-Jesimot-neggwebur.</para>
  <para style="p">Deginbali, Pisga-yar-billimar-nakwemamaidi, a-yaryaba dogarbalid. <verse number="21" style="v" />Bela neggweburmar-nebagi-bukmalad, degi, bela Amorreo-e-rey-Sehón Hesbónʼgi dummadga-maigusad-e-yala, a-yaryaba dogarbalid. Moisés we-Rey-Sehónʼgi, degi, Madiánʼgi dummaganga-negdakmamaigusadgi nakwisad. A-dummagan, wemalad:</para>
  <para style="q2">Evi, Requem, Zur, Hur, degi, Reba.</para>
  <para style="q3">Bela we-dummagan, Sehónʼba-nanai gusmalad. Madián-yalagi mai gusmalad.</para>
  <para style="p">
    <verse number="22" style="v" />Israel-dulemar bila-onolesadgi dulemar-bukidar es-suidgi oburgwismalad. Beor-machi-ner-Balaamʼye-nugadse-bakale oburgwismalad. <verse number="23" style="v" />Jordán-diwar Rubén-wagangala e-yar-abinguedga gunonikid. Iduar-neggweburmar-bilesad, degi, e-neggwebur-burwiganase-bakale, na egadga-guega Rubén-waganga na e-dad-e-dadganba ega uklesad.</para>
  <para style="p">
    <verse number="24" style="v" />Moisés, Gad-waganga na e-dadgan-e-dadgan-merguedba yarmar uksagusmogad. <verse number="25" style="v" />Gad-wagan-yaryabali, wemar dogaled:</para>
  <para style="q2">Jazer-yalagan, bela Galaad-yargi neggweburmar-bukmalad,</para>
  <para style="q2">Amón-dulemar-e-yar-negabar, Rabá-asabin neggwebur-Aroer-siidse.</para>
  <para style="q2">
    <verse number="26" style="v" />A-yala, Hesbón-neggwebur-akar, Ramat-Mizpaʼse,</para>
  <para style="q2">degi, Betonimʼse naid.</para>
  <para style="q2">Nadbalid, Mahanaim-neg-naid-akar, Debir-yar-abingunaidse.</para>
  <para style="q2">
    <verse number="27" style="v" />Nebagine, Bet-Aram, Bet-Nimra, Sucot, Zafón,</para>
  <para style="q2">degi, Hesbón-e-rey-Sehón-e-yar-napi-besad, Gad-waganga uklesbalid.</para>
  <para style="p">Degisoggu, Gad-wagan-e-yala, Jordán-diwar-dad-nakwedsik-akar onoalid, Cineret-demar-dad-nakwed-argan-nuedsikidse bergunaid. <verse number="28" style="v" />Iduar-neggweburmar-bilesad, degi, e-neggwebur-burwiganase-bakale, na egadga-guega Gad-waganga na e-dadgan-e-dadganba ega uklesad.</para>
  <para style="p">
    <verse number="29" style="v" />Moisés Manasés-wagan-negabaladga na e-dadgan-e-dadgan-merguedba we-yarmar uksagusad: <verse number="30" style="v" />Mahanaim-akar, bela Basán-neg-naid. We-neg-naidi, bela Rey-Og-negdakmaigusad yalad. Deginbali, bela Jair-neggwebur-burwigana gwadulapaa-bukwadse-bakar (60), ega uklesbalid. <verse number="31" style="v" />Manasés-machi-Maquir-wagan-negabaladga na e-dadgan-e-dadgan merguedba, Galaad-yar-negabar uklesad. Deginbali, Basán-e-Rey-Og negdakmai-gusad-e-neggweburmar Astarot, degi, Edrei, ega uklesbalid.</para>
  <para style="p">
    <verse number="32" style="v" />Moisés Moab-nebagi-gudigu, Jordán-diwar-obakar, Jericó-neggwebur-dad-nakwedsik, we-yarmala mimisad. <verse number="33" style="v" />Degi-inigwele, Moisés, Leví-wagangardi, yar-egadga-guega yar uksasulid, ar ade, Israel-e-Bab-Dummad-Jehová-sunnad Leví-waganga unniguar ibmar-ukdii guoed. Ar weyobi, Bab-Jehová Leví-waganga sogsagusad.</para>
  <chapter number="14" style="c" />
  <para style="s1">Canaán-yar-mimilesad</para>
  <para style="p">
    <verse number="1" style="v" />Dule-irwa-Bab-Dummadse-goled-Eleazar, Nun-machi-Josué, degi, Israel-dulemar-e-dadgan-e-dadgan-e-dummaganga-gudimalad, Israel-dulemarga Canaán-yar-egadga-guega ega mimismalad. <verse number="2" style="v" />Ar igi Bab-Jehová Moisésʼga igar-uksagusa, deyobi, ibmargi-wilubdaklealedba, yar-egadga-guega Israel-dulemar-dadgan-dummagan-bakebakad-e-waganga (9), degi, dad-dummad-wargwenad-e-wagan-negabaladga yar mimismalad. <verse number="3" style="v" />Ar Moisésʼdi Jordán-diwar-dad-nakwedsik, Rubén-e-waganga, Gad-e-waganga, degi, Manasés-e-wagan-negabaladga, yar-egadga-guega bato yar uksa gusad. Ar Leví-wagangardi, yar uklessulid. <verse number="4" style="v" />Ar José-e-wagandi, sogabo mimiles gusad: Manasés-wagan, degi, Efraín-wagan. Ar Leví-wagangardi yar uklessulid. Unnila neggweburmar egi gagan-nanaid ega uklesad, adi, e-molimar-bebe-nikad, degi, e-sibadmar, e-sibad-wawaadmar, a-gagan mamalagar. <verse number="5" style="v" />Ar igi Bab-Jehová Moisésʼga sogsagusa, deyobi Israel-dulemar na yar mimismalad.</para>
  <para style="s1">Hebrón-neggwebur Calebʼga uklesad</para>
  <para style="p">
    <verse number="6" style="v" />Judá-wagan Gilgalʼgi, Josuéʼse nade gusmalad. Cenezeo-dule Jefone-machi-Caleb, Josuéʼga sogded: “Be ebinsao, igi Bab-Jehová na e-dule-Moisésʼga Cades-Barneaʼgi anmar-warbogwadgi sogsa gusa. <verse number="7" style="v" />Bab-Jehová-e-mai-Moisés, Cades-Barnea-akar yar-arganaega an-barmisgusgu, deunni an birga-dulabo (40) nikad. An bela ibmar-daksagusadi napiragwadgi an Moisésʼga sognoni gusad. <verse number="8" style="v" />An-gwenadgan-anba-arbimaladdi, sordagan-ogwayismalad, e-ibe niga-egwachamalad. Ar andi, an-Bab-Dummad-Jehováʼgi gwen bengussulid. <verse number="9" style="v" />A-ibagine, Moisés weyob ise-sogar anga sogsa gusad: ‘Ar bia be annadapoe, a-napa begadga, degi, be-wagangadga degisadegu guoed, ar bede an-Bab-Dummad-Jehováʼgi gwen bensuli gusad.’</para>
  <para style="p">
    <verse number="10" style="v" />”Bab-Jehová Moisésʼba weyob ise-sogar ibmar-sogsagusadi, bato birga-dulabo-gakatargus (45) nasad. Deunni, Israel-dulemar nega-dulesulidganba gaamakdimalad. Emi-ibagindi, an birga-dulabake-gakatar (85) nika gwichid. Bab-Jehová amba dula an-sediid. <verse number="11" style="v" />Moisés a-ibagi an-barmisgusadyobi, amba an dutusur gued. Amba epennegwayobi bila-onogegala, a-ibayobi amba an gangued nikabalid. <verse number="12" style="v" />Degisoggu, a-ibagi, Bab-Jehová anga yar-ukoye-sogsagusadi, be anga uksunna. Josué, be nue-wisid, a-iba-akale, dule-masdummagan-Anac-wagan a-yargi bukwamalad. E-neggweburmala dummaganad, nue-ise-sakdigar bukwa nanabalid. Degi-inigwele, ar igi Bab-Jehová na ise-sogar sogsagusa, deyobi Bab-Jehová-an-bendakoedbali, an we-dulemar a-yargine onioed.”</para>
  <para style="p">
    <verse number="13" style="v" />Geb degine, Josué, Calebʼgi ise-nued-binsasad. Geb Hebrón-yala Calebʼga, degi, e-waganga degisadegu egadga-guega ega uksad. <verse number="14" style="v" />A-iba-akale, we-garda-narmaklenaidse Hebrón-yala, Cenezeo-dule Jefone-machi-Calebʼgadga gunonikid. Ar ade, Caleb Israel-e-Bab-Dummad-Jehováʼgi gwen bensuli gusad. <verse number="15" style="v" />Hebrón-yala, iduale Quiriat-Arbaʼye nuganad. Ar Arbaʼde, Anac-e-wagan-e-dad-nug-nikad megisad.</para>
  <para style="p">Bela we-sorbali, Israel-dulemar gwen bar bila-onossulid, yar bogidik-nagunonikid.</para>
  <chapter number="15" style="c" />
  <para style="s1">Judá-wagan-e-yar</para>
  <para style="r">(Jueces 1:11-15)</para>
  <para style="p">
    <verse number="1" style="v" />Judá-waganga na e-dadgan-e-dadganba yar-uklesadi, Edom-yar-abingunaidse naid. Dad-nakwed-argan-nuedsik Zin-nega-dulesulidganse bergunaid.</para>
  <para style="p">
    <verse number="2" style="v" />Dad-nakwed-argan-nuedsik-yar-abingunaidi, Demar-Gagbidye-nugad-dad-nakwed-argan-nuedsik-sukun-siidgi onoded. <verse number="3" style="v" />Sorbali, dad-nakwed-argan-nuedsik Acrabim-igar-nakwemaidba namaid, Zin-nega-dulesulidgangi obakmaid, geb Cades-Barnea-dad-nakwed-argan-nuedsik nakwidbalid.</para>
  <para style="p">A-sorbali, Hezrón-neggweburse warmakmaid, geb Adarʼse nakwidbalid, degi, Carcaʼsik aibirided <verse number="4" style="v" />Asmón-neggweburse. Agi onodbargua, Egipto-diwarse warmakmaid, geb Demar-Dummadye-nugadse bergunaid. We, Judá-yar-abingunaid dad-nakwed-argan-nuedsikidid.</para>
  <para style="p">
    <verse number="5" style="v" />Dad-nakwedsiki yar-abingunaidi, bela Demar-Gagbidye-nugad gued, Jordán-diwar-nakase.</para>
  <para style="p">Dad-nakwed-argan-sapiledsik-yar-abingunaidi, Jordán-diwar-nakagi-sukun-siidgi onoded. <verse number="6" style="v" />Geb Bet-Hoglaʼba nakwided, degi Bet-Arabá-dad-nakwed-argan-sapiledsik namaid, Rubén-machi-Bohánʼye-nugad-e-akwase warmakmaid.</para>
  <para style="p">
    <verse number="7" style="v" />A-sorbali, Acor-nebagan-akar, Debirʼse nakwided, geb dad-nakwed-argan-sapiledsiki Gilgalʼsik aibirided. Gilgalʼde Adumín-nakwemaid-asabin, dian-dad-nakwed-argan-nuedsik siid. Geb sorbali, En-Semes-dii-saila-siidgi namaid, geb Rogel-dii-saila-siidse warmakmaid.</para>
  <para style="p">
    <verse number="8" style="v" />We-yar-abingunaidi, Jebuseo-neggwebur-dad-nakwed-argan-nuedsik Ben-Hinom-nebaba namaid. Jebuseo-neggwebur, Jerusalénʼye nugbalid. Geb sorbali, Hinom-neba-dad-argwanedsik, Refaim-neba-dad-nakwed-argan-sapiledsik yar-mullu-siid-birgi nakwided. <verse number="9" style="v" />A-yar-mullu-birgi-akar, yar-abingunaidi, Neftoa-diisaila-siidsik namaid, degi Efrón-yar-birgi-neggwebur-bukwadse warmakmaid, geb Baalaʼse aidemaid. Baalaʼde, Quiriat-Jearimʼye nugbalid. <verse number="10" style="v" />Geb Baala-akar, we-yar-abingunaidi, dad-argwanedsiki Seir-yar-siidsik aibirided. Dad-nakwed-argan-sapiledsiki, Jearim-yar-e-dikargi namaid. Jearim-yardi, Quesalónʼye nugbalid. Geb A-yar-akar, yar-abingunaidi, Bet-Semesʼsik aidemaid, degi Timnaʼgi namaid.</para>
  <para style="p">
    <verse number="11" style="v" />Geb sorbali, dad-nakwed-argan-sapiledsiki Ecrón-yar-mulluganba namaid. Geb Sicrónʼsik aibirided, Baala-yar ebirided, degi Jabneelʼse warmakmaid. Yar-abingunaid-e-igar Demar-Dummadye-nugadse bergunaid.</para>
  <para style="p">
    <verse number="12" style="v" />Napidgi, dad-argwanedsik-yar-abingunaidi, Demar-Dummadye-nugad-e-gaka gued.</para>
  <para style="p">Wemala, Judá-waganga na e-dadgan-e-dadganba yar-uklesad-e-abingunanaid gumalad.</para>
  <para style="s1">Caleb Hebrón-neggwebur, degi, Debir-neggwebur susad</para>
  <para style="r">(Jueces 1:10-15)</para>
  <para style="p">
    <verse number="13" style="v" />Bab-Jehová ega igar-uksadba, Josué Jefone-machi-Calebʼga, Judá-waganga-yar-uklesad-abargi, Quiriat-Arba-neggwebur ega uksad. We-Quiriat-Arbaʼde, Hebrónʼye nugbalid. Arbaʼde, Anac-e-bab-gusad, dulemar-masdummagan e-dad. <verse number="14" style="v" />Caleb, Hebrón-neggweburgi Anac-e-wagan-walapaa onosad: Sesai, Ahimán, degi, Talmai. <verse number="15" style="v" />A-sorbali, Caleb, Debir-dulemarse bila-ononad gusbalid. Iduale, Debir-neggwebur Quiriat-Seferʼye nuganad. <verse number="16" style="v" />Geb Caleb sogded: “Dule, Quiriat-Sefer-dulemargi-nakwisale, degi, e-neggwebur-susale, an-sisgwa-Acsa na ebo nikuega an ega ukoed.” <verse number="17" style="v" />Geb degine, Cenaz-machi-Otoniel, Caleb-e-niga neggwebur-susa gusad. Geb Otoniel Acsa-nikusad.</para>
  <para style="p">
    <verse number="18" style="v" />Otoniel-negse nasokarmargua, Otoniel e-ome-Acsaʼgi alamaknai gualid: “Ibmar-digega, be-babse be nainu egisye.” Geb degine, Acsa moli-uayasuid-birgi-siidgi aidesad. Geb Caleb e-sisgwase egichided:</para>
  <para style="p">—¿Ibu be abege?</para>
  <para style="p">
    <verse number="19" style="v" />E-sisgwa abin-sogded:</para>
  <para style="p">—Wis be anga ibmar-soggwen udage. Ar be anga Neguev-yargi nainumar uksasoggu, anga be dii-sailagan-bukwad udabali.</para>
  <para style="p">Deyobi, Caleb na e-sisgwaga dii-sailagan yar-mullugi-bukwad, degi, nebagi-bukwadi ega uksad.</para>
  <para style="s1">Judá-yar-neggweburmar</para>
  <para style="p">
    <verse number="20" style="v" />Judá-waganga na e-dadgan-e-dadganba-yar-uklesad-abargi we-neggweburmar ega uklesad.</para>
  <para style="p">
    <verse number="21" style="v" />Dad-nakwed-argan-nuedsik, Neguevʼgi, Edom-yar-abingunaid-walik, we-neggweburmar ega uklesad:</para>
  <para style="q2">Cabseel, Edar, Jagur,</para>
  <para style="q2">
    <verse number="22" style="v" />Cina, Dimona, Adada,</para>
  <para style="q2">
    <verse number="23" style="v" />Cedes, Hazor, Itnán,</para>
  <para style="q2">
    <verse number="24" style="v" />Zif, Telem, Bealot,</para>
  <para style="q2">
    <verse number="25" style="v" />Hazor-Hadata, Queriot, Hezrón (Hazorʼye nugbalid),</para>
  <para style="q2">
    <verse number="26" style="v" />Amam, Sema, Molada,</para>
  <para style="q2">
    <verse number="27" style="v" />Hazar-Gada, Hesmón, Bet-Pelet,</para>
  <para style="q2">
    <verse number="28" style="v" />Hazar-Sual, Beerseba, Bizotia,</para>
  <para style="q2">
    <verse number="29" style="v" />Baala, Iim, Esem,</para>
  <para style="q2">
    <verse number="30" style="v" />Eltolad, Quesil, Horma,</para>
  <para style="q2">
    <verse number="31" style="v" />Siclag, Madmana, Sansana,</para>
  <para style="q2">
    <verse number="32" style="v" />Lebaot, Silhim, Aín, degi, Rimón.</para>
  <para style="q3">Bela we-neggweburmar dulagwen-gakabakebak (29) mergued, degi, e-neggwebur-burwiganase-bakale, ega uklesbalid.</para>
  <para style="p">
    <verse number="33" style="v" />Nebagangi, we-neggweburmar Judá-waganga uklesad:</para>
  <para style="q2">Estaol, Zora, Asena,</para>
  <para style="q2">
    <verse number="34" style="v" />Zanoa, En-Ganim, Tapúa, Enam,</para>
  <para style="q2">
    <verse number="35" style="v" />Jarmut, Adulam, Soco, Azeca,</para>
  <para style="q2">
    <verse number="36" style="v" />Saaraim, Aditaim, Gedera, degi, Gederotaim.</para>
  <para style="q3">Bela we-neggweburmar gwaambe-gakabake (14) mergued, degi, e-neggwebur-burwiganase-bakale, ega uklesbalid.</para>
  <para style="p">
    <verse number="37" style="v" />We-neggwebur-bamalad ega uklesbalid:</para>
  <para style="q2">Zenán, Hadasa, Migdal-Gad,</para>
  <para style="q2">
    <verse number="38" style="v" />Dileán, Mizpa, Jocteel,</para>
  <para style="q2">
    <verse number="39" style="v" />Laquis, Boscat, Eglón,</para>
  <para style="q2">
    <verse number="40" style="v" />Cabón, Lahmam, Quitlis,</para>
  <para style="q2">
    <verse number="41" style="v" />Gederot, Bet-Dagón, Naama, degi, Maceda.</para>
  <para style="q3">Bela we-neggweburmar gwaambe-gakanergwa (16) mergued, degi, e-neggwebur-burwiganase-bakale, ega uklesbalid.</para>
  <para style="p">
    <verse number="42" style="v" />Amba we-neggwebur-bamalad ega uklesbalid:</para>
  <para style="q2">Libna, Eter, Asán,</para>
  <para style="q2">
    <verse number="43" style="v" />Jifta, Asena, Nezib,</para>
  <para style="q2">
    <verse number="44" style="v" />Keila, Aczib, degi, Maresa.</para>
  <para style="q3">Bela we-neggweburmar gwabakebak (9) mergued, degi, e-neggwebur-burwiganase-bakale, ega uklesbalid.</para>
  <para style="p">
    <verse number="45" style="v" />Deginbali, Ecrón-neggwebur, degi, e-neggwebur-burwiganase-bakale, ega uklesbalid. <verse number="46" style="v" />Ecrón-akar, Demar-Dummadye-nugadse bela Asdod-walik-yar-naid, degi, bela e-neggwebur-bukmalad, ega uklesbalid.</para>
  <para style="p">
    <verse number="47" style="v" />Asdod, degi, e-neggwebur-burwiganase-bakale, deginbali, Gaza-neggwebur, degi, e-neggwebur-burwiganase-bakale, Egipto-diwarse, degi, Demar-Dummadye-nugad-gakagi neggwebur-bukmalad ega uklesbalid.</para>
  <para style="p">
    <verse number="48" style="v" />Yalaganbali, Judá-waganga we-neggweburmar uklesbalid:</para>
  <para style="q2">Samir, Jatir, Soco,</para>
  <para style="q2">
    <verse number="49" style="v" />Dana, Quiriat-Sana (Debirʼye-nugbalid),</para>
  <para style="q2">
    <verse number="50" style="v" />Anab, Estemoa, Anim,</para>
  <para style="q2">
    <verse number="51" style="v" />Gosén, Holón, degi, Gilo.</para>
  <para style="q3">Bela we-neggweburmar gwaambe-gakagwensak (11) mergued, degi, e-neggwebur-burwiganase-bakale, ega uklesbalid.</para>
  <para style="p">
    <verse number="52" style="v" />We-neggwebur-bamalad ega uklesbalid:</para>
  <para style="q2">Arab, Duma, Esán,</para>
  <para style="q2">
    <verse number="53" style="v" />Janum, Bet-Tapúa, Afeca,</para>
  <para style="q2">
    <verse number="54" style="v" />Humta, Quiriat-Arba (Hebrónʼye-nugbalid), degi, Sior.</para>
  <para style="q3">Bela we-neggweburmar gwabakebak (9) mergued, degi, e-neggwebur-burwiganase-bakale, ega uklesbalid.</para>
  <para style="p">
    <verse number="55" style="v" />Amba we-neggwebur-bamalad ega uklesbalid:</para>
  <para style="q2">Maón, Carmel, Zif, Juta,</para>
  <para style="q2">
    <verse number="56" style="v" />Jezreel, Jocdeam, Zanoa,</para>
  <para style="q2">
    <verse number="57" style="v" />Caín, Gabaa, degi, Timna.</para>
  <para style="q3">Bela we-neggweburmar gwaambe (10) mergued, degi, e-neggwebur-burwiganase-bakale, ega uklesbalid.</para>
  <para style="p">
    <verse number="58" style="v" />Deyobi, amba we-neggwebur-bamalad Judá-waganga uklesbalid:</para>
  <para style="q2">Halhul, Bet-Sur, Gedor,</para>
  <para style="q2">
    <verse number="59" style="v" />Maarat, Bet-Anot, degi, Eltecón.</para>
  <para style="q3">Bela we-neggweburmar gwanergwa (6) mergued, degi, e-neggwebur-burwiganase-bakale, ega uklesbalid.</para>
  <para style="p">
    <verse number="60" style="v" />Deginbali, we-neggweburmar ega uklesbalid:</para>
  <para style="q2">Quiriat-Baal (Quiriat-Jearimʼye-nugbalid),</para>
  <para style="q2">degi, Rabá.</para>
  <para style="q3">We-neggweburmar-e-neggwebur-burwiganase-bakale, ega uklesbalid.</para>
  <para style="p">
    <verse number="61" style="v" />Nega-dulesulidganba we-neggweburmar ega uklesbalid:</para>
  <para style="q2">Bet-Arabá, Midín, Secaca,</para>
  <para style="q2">
    <verse number="62" style="v" />Nibsán, Balu-neggwebur, degi, Engadi.</para>
  <para style="q3">Bela we-neggweburmar gwanergwa (6) mergued, degi, e-neggwebur-burwiganase-bakale, ega uklesbalid.</para>
  <para style="p">
    <verse number="63" style="v" />Judá-wagan, Jerusalénʼgi Jebuseo-dulemar gwen onossurmalad. A-ulale, we-garda-narmaklenaidse, Jerusalénʼgi Judá-wagan-abargi Jebuseo-dulemar gudimalad.</para>
  <chapter number="16" style="c" />
  <para style="s1">Efraín-wagan-e-yarmar, degi, Manasés-wagan-e-yarmar</para>
  <para style="p">
    <verse number="1" style="v" />José-waganga-yar-uklesadi, Jericó-dii-sailamar-bukwad-dad-nakwedsik Jordán-diwargi onoded. Agine, nega-dulesulidganba Betel-yalaganba nakwided. <verse number="2" style="v" />Betel, Luzʼye-nugbalid a-akale, onodbalid, geb bela Atarot-yargi namaid. Atarot-yargi, Arquita-dulemar-bukwad.</para>
  <para style="p">
    <verse number="3" style="v" />A-sorbali, dad-argwanedsik Jafleti-yargi aideded, urbalid-Bet-Horón-yar-abingunaidse. Agine, Gezerʼse warmakmaid, geb Demar-Dummadye nugadse bergunaid.</para>
  <para style="p">
    <verse number="4" style="v" />Weyobi, Manasés-wagan, degi, Efraín-wagan egadga-guega we-yarmar abingasad. Manasés, degi, Efraín, José-e-masmalad.</para>
  <para style="s1">Efraín-wagan-e-yar</para>
  <para style="p">
    <verse number="5" style="v" />Efraín-wagan, na e-dadgan-e-dadganba we-yar abingasad:</para>
  <para style="p">Dad-nakwedsiki e-yar-abingunaidi Atarot-Adar-akar onoded, nibalid-Bet-Horónʼse. <verse number="6" style="v" />Agine yar-abingunaid onodbalid, Demar-Dummadye-nugadse.</para>
  <para style="p">Dad-nakwed-argan-sapiledsik Micmetat-neggwebur-siidgi dad-nakwedsik Taanat-Siloʼse aibirided, geb agine Janoaʼse warmakmaid. <verse number="7" style="v" />Janoa-akar Atarotʼse, degi, Naaratʼse aidemaid, degi Jericó-neggweburgi namaid, geb Jordán-diwarse nomaid.</para>
  <para style="p">
    <verse number="8" style="v" />Tapúa-akar, yar-abingunaidi dad-argwanedsik bilided Caná-dian-maidse, geb Demar-Dummadye nugadse bergunaid.</para>
  <para style="p">We-yarmala, Efraín-wagan na e-dadgan-e-dadganba abingasmalad.</para>
  <para style="p">
    <verse number="9" style="v" />Deginbali, Efraín-waganga, Manasés-waganga-yar-uklesad-abargi neggweburmar, degi, e-neggwebur-burwigana-bukwamaladi, ega uklesbalid.</para>
  <para style="p">
    <verse number="10" style="v" />Efraín-wagan Canaán-dulemar-Gezer-yargi-bukmalad onossur gusad. A-ulale, Canaán-dulemar, Efraín-wagan-abargi, we-garda-narmaklenaidse amba gudimalad. Degi-inigwele, Israel-dulemar we-dulemar e-maiga imaksamalad, ega arbaega imaksamalad.</para>
  <chapter number="17" style="c" />
  <para style="s1">Manasés-wagan-e-yar</para>
  <para style="p">
    <verse number="1" style="v" />Manasés-wagangala amba yar uklesmogad, ar ade, Manasés José-e-machi-sailaginedid. Manasés-e-machi-dummadi Maquirʼye nugad. Maquirʼde Galaad-e-babad. Maquir dule-bila-onoged-buled gusad. Maquirʼga Galaad-yar, degi, Basán-yar uklesad. <verse number="2" style="v" />Manasés-masmala-baiganga na e-mimmigan-merguedba ega yar uklesmogad. Masmalade, wemalad:</para>
  <para style="q2">Abiezer, Helec, Asriel, Siquem, Hefer, degi, Semida.</para>
  <para style="q3">Wemala, Manasés-e-masmalad, José-e-wagan.</para>
  <para style="p">
    <verse number="3" style="v" />Dakargua, Manasés-wagwa-yarganbalid, Galaad-wagwa-Hefer-machi-Zelofehad, unnila bunamalabi nikusad, machimaladi nikussulid. A-bunamalade weyob nugmalad:</para>
  <para style="q2">Maala, Noa, Hogla, Milca, degi, Tirsa.</para>
  <para style="p">
    <verse number="4" style="v" />We-bunamala dule-irwa-Bab-Dummadse-goled-Eleazarʼse, Nun-machi-Josuéʼse, degi, Israel-sapin-dummaganse nonimalad, ega sognonimalad: “Bab-Jehová Moisésʼga igar-uksagusad, anmar-gwenadganga-yar-uklegoed-abargi anmarga nainu ukmarmogoye.” Geb degine, Josué, Bab-Jehová ega igar-uksadba, we-bunamalaga e-gilormar-nainumar-abargi nainu ega uksad.</para>
  <para style="p">
    <verse number="5" style="v" />Degidbali, Manasés-wagan Jordán-diwar-dad-argwanedsik napaneg sogambe (10) abingasmalad. Deginbali, Jordán-diwar-dad-nakwedsik Galaad-yar-naid, degi, Basán-yar-naid abingasmarbalid. <verse number="6" style="v" />Weyobi-dungu Manasés-wagan yar gasad, ar ade, Manasés-e-wagan-bunamalaga na e-gwenadgan-macherganga-nainumar-uklesayobi nainumar ega uklesmarmogad. Galaad-yala Manasés-e-wagan-baigangadga gusad.</para>
  <para style="p">
    <verse number="7" style="v" />Manasés-wagan-e-yala, Aser-wagan-e-yar-abingunaidgi onoalid, Micmetat-neggweburse. Micmetatʼde, Siquem-dad-nakwedsik siid. Agi yar-abingunaidi, dad-nakwed-argan-nuedsik nadbalid, Tapúa-dii aryogwichidse.</para>
  <para style="p">
    <verse number="8" style="v" />Tapúa-napanegmar, Manasés-wagangadbalid. Ar Manasés-wagan-e-yar-abingunaidgi Tapúa-neggwebur-siiddi, Efraín-wagangadid.</para>
  <para style="p">
    <verse number="9" style="v" />Yar-abingunaidi, dad-nakwed-argan-nuedsiki Caná-dian-dad-nakwed-argan-sapiledsik nadbalid, Demar-Dummadye nugadse. We-napaneg-naidgine, Efraín-wagan-e-neggweburmar-bukidar, Manasés-wagan-e-neggweburmarbo oburar bukwamalad.</para>
  <para style="p">
    <verse number="10" style="v" />Yarmar-dad-nakwed-argan-nuedsik-naidi, Efraín-wagangadid. Dad-nakwed-argan-sapiledsik-naiddi, Manasés-wagangadid.</para>
  <para style="p">Manasés-wagan-e-yala, Demar-Dummadye-nugadse monaid. Geb dad-nakwed-argan-sapiledsiki, Aser-wagan-e-yarbo abingunaid. Dad-nakwedsikdi Isacar-wagan-e-yarbo abingunabalid.</para>
  <para style="p">
    <verse number="11" style="v" />Manasés-waganga, Isacar-wagan-e-yargi, degi, Aser-wagan-e-yargi, we-neggweburmar na e-neggweburmar-burwiganase-bakale, ega uklesad:</para>
  <para style="q2">Bet-Seán, Ibleam, Dor,</para>
  <para style="q2">Endor, Taanac, degi, Meguido.</para>
  <para style="q3">Sogbaagi-neggwebur-narmakar-naidi demar-gakagi siid.</para>
  <para style="p">
    <verse number="12" style="v" />Degi-inigwele, Manasés-wagan we-neggweburmar sussulid, ar ade, Canaán-dulemar mer ainiega ganna-bukusmalad. A-ulale, Canaán-dulemar amba agi bukwa gusmalad.</para>
  <para style="p">
    <verse number="13" style="v" />Israel-dulemar gangued nikudmargua, e-maiga Canaán-dulemar-imaksamalad. Degi-inigwele, a-yargine bela Canaán-dulemar-onossurgusmalad.</para>
  <para style="p">
    <verse number="14" style="v" />José-wagan, Josuéʼga sogdemalad:</para>
  <para style="p">—¿Ibiga unnila be anmarga yar-saguar uksa? Emide, anmarde, dule-bukidar gued, deginbali, Bab-Jehová bela-belad anmargi ise-nued binsasbalid.</para>
  <para style="p">
    <verse number="15" style="v" />Geb degine, Josué abin-sogded:</para>
  <para style="p">—Ar bemarde dule-bukidargusoggu, degi, bemarga Efraín-yar-mullugan-bukwad-uklesad unnisurgusoggu, bemar Ferezeo-dulemar-yargi sapurgan-nanaidse, degi, Refa-dulemar-yargi sapurgan-nanaidse be namar. Agi bemar na bukuega sapimar be oimalo.</para>
  <para style="p">
    <verse number="16" style="v" />José-wagan, Josué-abin sogdemalad:</para>
  <para style="p">—Efraín-yar-mullugana anmarga unnisulid. Ar bela Canaán-dulemar-nebagi-bukwamaladi ur-bila-onomalad-esgorobiid nikamalad. Deyopira, Bet-Seán-dulemar, degi, e-neggwebur-burwiganagi-bukmaladi ur-bila-onomalad-esgorobiid nikamarmogad. Amba deyobi, Jezreel-nebagi dulemar-bukwamaladi ur-bila-onomalad-esgorobiid nikamarmogad.</para>
  <para style="p">
    <verse number="17" style="v" />Josuéʼdi, José-wagan Efraín-dulemarga, degi, Manasés-dulemarga sogded:</para>
  <para style="p">—Bemar dule-bukidar gumalad, degi, bela-bela gangued nikamarbalid. Bemar unnila yar-saguar nikumalosulid. <verse number="18" style="v" />Bemar napa-sapurbi-naid sumarbaloed. Agi bemar sapi oimaloed, geb bela we-sapur-naidi bemargadga guoed. Ar Canaán-dulemar ur-bila-onomalad-esgorobiid-nikamala-inigwele, degi, dutusur-gumarbar-inigwele, bemar we-dulemar onioed.</para>
  <chapter number="18" style="c" />
  <para style="s1">Israel-wagan-baigan-e-yar</para>
  <para style="p">
    <verse number="1" style="v" />Israel-dulemar yar-sunonimargua, bela Israel-dulemar Silo-neggweburgi bia Bab-Dummad-dulemarbo-ambikued-neg-osismaladgi onmaknonimalad. <verse number="2" style="v" />Deunni, Israel-dadgan-warambe-gakabogwad-gued-abargine (12), dadgan-walagugled-e-waganga (7) amba yoo yarmar ukleged.</para>
  <para style="p">
    <verse number="3" style="v" />Degisoggu, Josué Israel-dulemarga sogded: “Be-babgan-e-Bab-Dummad-Jehová bemarga yar-uksadi, ¿sanagwadse bemar abitogoe, a-yar-suega? <verse number="4" style="v" />Bemar, dadgan-warambe-gakabogwad-war-wargwengi, dulemar-walapaa-walapaa nugsamala, adi, an napanegmar-arganamalaga barmidegar. Geb amala, igi-yarmar-daklege, na gardagi sobmaloed.</para>
  <para style="p">
    <verse number="5" style="v" />”Geb gannar nonimalale, sogagugle (7) napanegmar mimimaloed. Judá-e-wagan dad-nakwed-argan-nuedsiki yar gamaloed. José-e-wagandi, dad-nakwed-argan-sapiledsiki yar gamarmogoed. <verse number="6" style="v" />Sogagugle (7) yarmar-mimilegoed-sobsad-sorbali, anga be sedamaloed, geb an anmar-Bab-Dummad-Jehová-asabin ibmargi-wilubdaklegar an bemarga a-yarmar ukoed. <verse number="7" style="v" />Bato bemar wissoggu, Leví-wagandi bemar-abargi napanegmar nikuosulid, ar amardi Bab-Jehová-asabin dule-irwa-goledgi arbadii gumaloed. Deginbali, Gad-wagan, Rubén-wagan, degi, Manasés-wagan-negabalad bato Jordán-diwar-dad-nakwedsiki yar abingasmalad. Bab-Jehová-e-mai-Moisés, amargala we-yarmar egadga-guega uksad.”</para>
  <para style="p">
    <verse number="8" style="v" />Dule-neg-arganaega-sulesmaladi, yar-arganaega nasokarmargua, Josué ega igar-uksad: “Bela yar-naid be arganamar, geb bela e-napanegmar-nanaid gardagi-sobale be anga senonimaloed. Bemar gannar Siloʼse nonimalale, an Bab-Jehová-asabin ibmargi-wilubdaklegar a-yar mimioed.”</para>
  <para style="p">
    <verse number="9" style="v" />We-dulemar ar igi Josué ega ibmar sogsa, deyobi imaksamalad. Bela yar-naidgi neggweburmar-bukwad sogagugle (7) danar-danar mimismalad, geb gardagi narmakar Silo-neggweburse Josuéʼse senonimalad. <verse number="10" style="v" />Josué Silo-neggweburgi Bab-Jehová-asabin ibmargi-wilubdaklegar Israel-dulemarga na e-dad-dummad-e-dad-dummadba yar mimisad.</para>
  <para style="s1">Benjamín-wagan-e-yar</para>
  <para style="p">
    <verse number="11" style="v" />Benjamín-waganga na e-dadgan-e-dadganba yar-uklesad. We-yala, Judá-wagan-e-yar-naid, degi, José-wagan-e-yar-naid, amar-abargi nagusad.</para>
  <para style="p">
    <verse number="12" style="v" />Dad-nakwed-sapiledsik yar-abingunaidi, Jordán-diwargi onoded, geb Jericó-dad-nakwed-argan-sapiledsiki yar-mullu-siidba nakwemaid. Agine, dad-argwanedsiki, yarmar-bukwadsik namaid, geb Bet-Avén-nega-dulesulidganse momaid.</para>
  <para style="p">
    <verse number="13" style="v" />Yar-abingunaidi, Luz-neggwebur dad-nakwed-argan-nuedsik nadbalid. (Luz, Betelʼye-nugbalid). Geb Atarot-Adar-akale aidemaid, Urbalid-Bet-Horón dad-nakwed-argan-nuedsik yar-mullu-siidse.</para>
  <para style="p">
    <verse number="14" style="v" />Agi yar-abingunaid dad-nakwed-argan-nuedsik bilided, yar-mullu-Bet-Horón-abin siid dad-argwanedsik, geb Quiriat-Baalʼse momaid. (Quiriat-Baal, Quiriat-Jearimʼye nugbalid). We-Quiriat-Jearim-neggwebur, Judá-wagangadid. We dad-argwanedsik Benjamín-wagan-e-yar-abingunaidid.</para>
  <para style="p">
    <verse number="15" style="v" />Dad-nakwed-argan-nuedsik Benjamín-wagan-e-yar-abingunaidi Quiriat-Jearim-duku-akar onoded, geb dad-argwanedsik Neftoa-diisaila-aryogwichidse nomaid.</para>
  <para style="p">
    <verse number="16" style="v" />Geb sorbali, Ben-Hinom-neba-asabin yar-siid-dikargi aideded, Refaim-neba-dad-nakwed-argan-sapiledsik. Geb Hinom-nebaba aidedbalid, Jebuseo-neggwebur-dad-nakwed-argan-nuedsik. Agi Rogel-dii-sailase aideded.</para>
  <para style="p">
    <verse number="17" style="v" />Agi dad-nakwed-argan-sapiledsik bilided, geb En-Semesʼse nomaid. Agi Adumín-nakwemaid-asabin, Gelilot-siidba namaid. Geb Rubén-machi-Bohánʼye-nugad-e-akwase aidemaid.</para>
  <para style="p">
    <verse number="18" style="v" />Benjamín-wagan-e-yar-abingunaidi, Arabá-asabin yarmar-mullugan-siid-dad-nakwed-argan-sapiledsik nadbalid, geb Arabá-nebase aidemaid.</para>
  <para style="p">
    <verse number="19" style="v" />Agi nadbalid, Bet-Hogla-dad-nakwed-argan-sapiledsik, geb bergunaid demar-sukun-siidgi, bia Jordán-diwar-gaka-nomai, Demar-Gagbidye-nugad-dad-nakwed-argan-sapiledsik. We dad-nakwed-argan-nuedsik Benjamín-wagan-e-yar-abingunaidid.</para>
  <para style="p">
    <verse number="20" style="v" />Dad-nakwedsiki, Jordán-diwar Benjamín-wagan-e-yar abingunaidid.</para>
  <para style="p">Wemala, Benjamín-waganga na e-dadgan-e-dadganba-yar-uklesad abingunanaidid.</para>
  <para style="p">
    <verse number="21" style="v" />Benjamín-waganga na e-dadgan-e-dadganba we-neggweburmar susmalad:</para>
  <para style="q2">Jericó, Bet-Hogla, Casis-neba,</para>
  <para style="q2">
    <verse number="22" style="v" />Bet-Arabá, Zemaraim, Betel.</para>
  <para style="q2">
    <verse number="23" style="v" />Avim, Pará, Ofra,</para>
  <para style="q2">
    <verse number="24" style="v" />Quefar-Haamoni, Ofni, Geba.</para>
  <para style="q3">We-neggwebur-gwaambe-gakabogwad (12) e-neggwebur-burwiganase-bakale, ega uklesad.</para>
  <para style="p">
    <verse number="25" style="v" />Deginbali, we-neggweburmar susmarbalid:</para>
  <para style="q2">Gabaón, Ramá, Beerot,</para>
  <para style="q2">
    <verse number="26" style="v" />Mizpa, Cafira, Mozah,</para>
  <para style="q2">
    <verse number="27" style="v" />Requem, Irpeel, Tarala,</para>
  <para style="q2">
    <verse number="28" style="v" />Zela, Elef, Jebús (Jerusalénʼye-nugbalid),</para>
  <para style="q2">Gabaa, degi, Quiriat.</para>
  <para style="q3">We-neggwebur-gwaambe-gakabakegwad (14) na e-neggwebur-burwiganase-bakale, ega uklesad.</para>
  <para style="p">We-yarmar Benjamín-e-waganga na e-dadgan-e-dadganba ega uklesad.</para>
  <chapter number="19" style="c" />
  <para style="s1">Simeón-wagan-e-yar</para>
  <para style="r">(1 Crónicas 4:28-33)</para>
  <para style="p">
    <verse number="1" style="v" />Benjamín-wagan-sorbali, Simeón-waganga na e-dadgan-e-dadganba yar uklesad. Simeón-wagan-e-napanegmar Judá-wagan-yar-naid-yagi nagusad. <verse number="2" style="v" />Simeón-waganga we-neggweburmar uklesad:</para>
  <para style="q2">Beerseba (Seba), Molada,</para>
  <para style="q2">
    <verse number="3" style="v" />Hazar-Sual, Bala, Ezem,</para>
  <para style="q2">
    <verse number="4" style="v" />Eltolad, Betul, Horma,</para>
  <para style="q2">
    <verse number="5" style="v" />Siclag, Bet-Marcabot, Hazar-Susa,</para>
  <para style="q2">
    <verse number="6" style="v" />Bet-Lebaot, degi, Saruhén.</para>
  <para style="q3">We-neggwebur-gwaambe-gakapaagwad (13) e-neggwebur-burwiganase-bakale, ega uklesad.</para>
  <para style="p">
    <verse number="7" style="v" />We-neggweburmar ega uklesbalid:</para>
  <para style="q2">Aín, Rimón, Eter, degi, Asán.</para>
  <para style="q3">We-neggwebur-gwabakegwad e-neggwebur-burwiganase-bakale, ega uklesad.</para>
  <para style="p">
    <verse number="8" style="v" />Deginbali, we-neggweburmar-dikarba bela neggwebur-burwigana-bukwadse-bakale, Baalat-Beerʼse ega uklesbalid. Baalat-Beerʼde Ramat-neggweburad, Neguev-yargi siid.</para>
  <para style="p">We-napanegmar, Simeón-waganga na e-dadgan-e-dadganba ega uklesad.</para>
  <para style="p">
    <verse number="9" style="v" />Judá-wagan yar doggus-dummarba-nikusad. Degisoggu, e-dulemargi napaneg obine gusad. A-ulale, Simeón-waganga Judá-wagan-e-yargi napanegmar uklesad.</para>
  <para style="s1">Zabulón-wagan-e-yar</para>
  <para style="p">
    <verse number="10" style="v" />Simeón-wagan-sorbali, Zabulón-waganga na e-dadgan-e-dadganba yar-uklesad. E-yar-abingunaidi, Saridʼse dungue naid.</para>
  <para style="p">
    <verse number="11" style="v" />Dad-argwanedsik yar-abingunaidi, Maralaʼsik namaid, geb Dabesetʼse warmakmaid, Jocneam-asabin dian-maidse bergunaid.</para>
  <para style="p">
    <verse number="12" style="v" />Yar-abingunaidi, Sarid-akale dad-nakwedsik aibirided, bia dad-nakwiardaedsik, geb Quislot-Tabor-yar-abingunaidse momaid. A-sorbali, Daberatʼse warmakmaid, geb Jafíaʼse nakwemaid.</para>
  <para style="p">
    <verse number="13" style="v" />Agi yar-abingunaidi, dad-nakwedsik Gat-Heferʼsik nadbalid. Ita-Cazínʼgi namaid, degi Rimónʼse momaid. Geb Neaʼsik aibirided.</para>
  <para style="p">
    <verse number="14" style="v" />Geb agi yar-abingunaidi, dad-nakwed-argan-sapiledsik-aibirided, Hanatónʼse warmakmaid, geb Jefte-El-nebase bergunaid.</para>
  <para style="p">
    <verse number="15" style="v" />We-yar-yagi neggweburmar-gwaambe-gakabo (12), degi, e-neggweburmar-burwiganase-bakale, dogar bukwad. A-neggweburmar wemalad:</para>
  <para style="q2">Catat, Naalal, Simrón,</para>
  <para style="q2">Idala, degi, Belén.</para>
  <para style="p">
    <verse number="16" style="v" />We-yala Zabulón-waganga na e-dadgan-e-dadganba, ega uklesad. Deginbali, we-yar-yagi neggweburmar-bukwad, degi, e-neggwebur-burwiganase-bakale, ega uklesbalid.</para>
  <para style="s1">Isacar-wagan-e-yar</para>
  <para style="p">
    <verse number="17" style="v" />Zabulón-wagan-sorbali, Isacar-waganga na e-dadgan-e-dadganba yar uklesad.</para>
  <para style="p">
    <verse number="18" style="v" />Isacar-waganga-yar-uklesad-yagi, we-neggweburmar bukwad:</para>
  <para style="q2">Jezreel, Quesulot, Sunem,</para>
  <para style="q2">
    <verse number="19" style="v" />Hafaraim, Sihón, Anaharat,</para>
  <para style="q2">
    <verse number="20" style="v" />Rabit, Quisión, Abez,</para>
  <para style="q2">
    <verse number="21" style="v" />Remet, En-Ganim, En-Hada, degi, Bet-Pases.</para>
  <para style="p">
    <verse number="22" style="v" />We-yar-abingunaidi, Tabor-yarse, Sahazima-neggweburse, degi, Bet-Semes-neggweburse momaid, geb Jordán-diwarse bergunaid.</para>
  <para style="p">Bela neggwebur-gwaambe-gakanergwa-mergue (16), degi, e-neggwebur-burwiganase-bakale, <verse number="23" style="v" />Isacar-waganga na e-dadgan-e-dadganba, ega uklesad.</para>
  <para style="s1">Aser-wagan-e-yar</para>
  <para style="p">
    <verse number="24" style="v" />Isacar-wagan-sorbali, Aser-waganga na e-dadgan-e-dadganba yar uklesad.</para>
  <para style="p">
    <verse number="25" style="v" />Aser-waganga-yar-uklesadyagi, we-neggweburmar bukwad:</para>
  <para style="q2">Helcat, Halí, Betén, Acsaf,</para>
  <para style="q2">
    <verse number="26" style="v" />Alamelec, Amad, degi, Miseal.</para>
  <para style="p">E-yar-abingunaidi dad-argwanedsiki Carmelo-yarse, degi, Sihor-Libnatʼse warmakmaid.</para>
  <para style="p">
    <verse number="27" style="v" />Geb agi dad-nakwedsik aibirided, Bet-Dagónʼye-neg-nugadsik, geb Jefte-El-nebagi Zabulón-wagan-yarse warmakmaid. A-sorbali, dad-nakwed-argan-sapiledsiki Bet-Emecʼsik, degi, Neielʼsik namaid. Geb dad-nakwed-argan-sapiledsiki Cabulʼse nomaid.</para>
  <para style="p">
    <verse number="28" style="v" />Yar-abingunaidi, Hebrónʼsik, Rehobʼsik, Hamónʼsik, Canáʼsik nadbalid, Sidón-neggwebur-dummadse warmakmaid.</para>
  <para style="p">
    <verse number="29" style="v" />A-sorbali, Ramáʼsik bilided. Agi Tiro-neggwebur-sakdigar-siidse warmakmaid. A-sorbali, Hosaʼsik bilided, degi, Aczib-yar-akale, Demar-Dummadye-nugadse nomaid.</para>
  <para style="p">
    <verse number="30" style="v" />We-yar-yagi Uma, Afec, degi, Rehob, bukwamarbalid. Bela neggwebur-gwadulagwen-gakabo-mergue (22), degi, e-neggwebur-burwiganase-bakale, ega uklesbalid.</para>
  <para style="p">
    <verse number="31" style="v" />We-yala Aser-waganga na e-dadgan-e-dadganba ega uklesad. Deginbali, we-yar-yagi neggweburmar-bukwad, degi, e-neggwebur-burwiganase-bakale, ega uklesbalid.</para>
  <para style="s1">Neftalí-wagan-e-yar</para>
  <para style="p">
    <verse number="32" style="v" />Aser-wagan-sorbali, Neftalí-waganga na e-dadgan-e-dadganba yar uklesad.</para>
  <para style="p">
    <verse number="33" style="v" />Neftalí-wagan-e-yar-abingunaidi, Helef-neggwebur-akar, degi, Alón-Saananim-sapi-dummad-gwichidgi onoalid. Adami-Neceb-neggweburba, degi, Jabneel-neggweburba namaid, Lacumʼse. Geb Jordán-diwarse bergunaid.</para>
  <para style="p">
    <verse number="34" style="v" />Dad-argwanedsik, Neftalí-wagan-e-yar-abingunaidi, Aznot-Tabor-neggwebursik bilided. Agi, Hucoc-neggweburse warmakmaid.</para>
  <para style="p">Geb dad-nakwed-argan-nuedsik, Zabulón-wagan-e-yar-abingunaidba namaid.</para>
  <para style="p">Dad-argwanedsiki, Neftalí-wagan-e-yar, Aser-wagan-e-yarbo abingunaid.</para>
  <para style="p">Dad-nakwedsiki, Neftalí-wagan-e-yar Jordán-diwarba Judá-wagan-e-yarbo abingunaid.</para>
  <para style="p">
    <verse number="35" style="v" />E-neggwebur-ise-sakdigar-bukwamaladi, wemalad:</para>
  <para style="q2">Sidim, Zer, Hamat,</para>
  <para style="q2">Racat, Cineret,</para>
  <para style="q2">
    <verse number="36" style="v" />Adama, Ramá, Hazor,</para>
  <para style="q2">
    <verse number="37" style="v" />Cedes, Edrei, En-Hazor,</para>
  <para style="q2">
    <verse number="38" style="v" />Irón, Migdal-El, Horem,</para>
  <para style="q2">Bet-Anat, degi, Bet-Semes.</para>
  <para style="q3">Bela neggwebur-gwaambe-gakabakebak (19), degi, e-neggwebur-burwiganase-bakale, ega uklesad.</para>
  <para style="p">
    <verse number="39" style="v" />We-yala, Neftalí-waganga na e-dadgan-e-dadganba ega uklesad. Deginbali, we-yar-yagi neggweburmar-bukwad, degi, e-neggweburmar-burwiganase-bakale, ega uklesbalid.</para>
  <para style="s1">Dan-wagan-e-yar</para>
  <para style="p">
    <verse number="40" style="v" />Neftalí-wagan-sorbali, Dan-waganga na e-dadgan-e-dadganba yar uklesad.</para>
  <para style="p">
    <verse number="41" style="v" />Dan-waganga yar-uklesadgine, we-neggweburmar bukwad:</para>
  <para style="q2">Zora, Estaol, Ir-Semes,</para>
  <para style="q2">
    <verse number="42" style="v" />Saalabín, Ajalón, Jetla,</para>
  <para style="q2">
    <verse number="43" style="v" />Elón, Timnat, Ecrón,</para>
  <para style="q2">
    <verse number="44" style="v" />Elteque, Gibetón, Baalat,</para>
  <para style="q2">
    <verse number="45" style="v" />Jehúd, Bene-Berac, Gat-Rimón,</para>
  <para style="q2">
    <verse number="46" style="v" />Mejarcón, Racón.</para>
  <para style="q2">Degi, Jope-asabin yar-naid ega uklesbalid.</para>
  <para style="p">
    <verse number="47" style="v" />Ar we-yar-ega-uklesad amba Dan-waganga galakussoggu, Lesem-neggwebur-suega ase bila-onoapgusmalad. Geb Lesem-neggweburgi-ubosmargua, bela e-dulemar es-suidgi ogilosmalad. A-sorbali, Dan-dulemar egi ambikusmalad. Geb e-dad-dummadba we-neggwebur Danʼye onugsasmalad.</para>
  <para style="p">
    <verse number="48" style="v" />Weyobi Dan-waganga na e-dadgan-e-dadganba ega yar uklesad. Deginbali, we-yar-yagi neggweburmar-bukwad, degi, e-neggweburmar-burwiganase-bakale, ega uklesbalid.</para>
  <para style="s1">Josué-e-yar</para>
  <para style="p">
    <verse number="49" style="v" />Israel-dulemar na e-dadgan-e-dadganba yar-mimismalad-sorbali, na emar-yar-abargi Nun-machi-Josuéʼga napaneg uksamarmogad. <verse number="50" style="v" />Deyobi, Bab-Jehová igar-uksadba imaksamalad. Josué, Efraín-yalaganba Timnat-Sera-neggwebur-siid abingasad. Ar Josué we-neggwebur na egichagusad. Degisoggu, gannar a-neggwebur sobsa gusad. Geb agi megisad.</para>
  <para style="p">
    <verse number="51" style="v" />Weyobi, dule-irwa-Bab-Dummadse-goled-Eleazar, Nun-machi-Josué, degi, Israel-dadgan-warambe-gakabogwad-e-dummagan (12), Israel-dulemarga yar-mimied bergusmalad. Silo-neggweburgi, Bab-Dummad-dulemarbo-ambikued-neg-dogedgi, Bab-Jehová-asabin ibmargi-wilubdaklegar yar mimismalad.</para>
  <chapter number="20" style="c" />
  <para style="s1">Dukued-neggweburmar</para>
  <para style="p">
    <verse number="1" style="v" />Bab-Jehová Josuéʼga sogded: <verse number="2" style="v" />“Ar igi ani, Bab-Jehová, Moisésʼba bega sogsa gusa, deyobi be Israel-dulemarga soge: ‘Bemala abar-neggweburmar dukuega nugsamarye. <verse number="3" style="v" />Adi, dule-wargwen, dule-baid-yamo-oburgwebisuli oburgwisale, sunna dule-burgwisad-bugedmai-imaked-iduar, a-neggweburmarse dukunaed.</para>
  <para style="p">
    <verse number="4" style="v" />” ’Dule-emar-oburgwisadi, a-neggwebur-gwagwense wakitele, a-neggwebur-dogedgi girmar-dummagan-igar-nabomaladga e-ibmar-imaksad sogoed. Geb deyobi girmar-dummagan a-neggweburgi we-dule-abingamaloed, geb emar-abargi-megega ega neg ukmaloed. <verse number="5" style="v" />Ar dule-burgwisad-bugedmai-imaked a-neggweburse, dule-emar-oburgwisad-baleginnadele, girmar-dummagan dule-emar-oburgwisad ega ukosulid. Ar ade, dule-emar-oburgwisadi dule-baid-yamo-oburgwissulid, deginbali, isdar daksurbalid. <verse number="6" style="v" />Dule-emar-oburgwisadi, bela dulemar-asabin ega-igar-itolegedse, degi, dule-irwa-Bab-Dummadse-goled-e-dummadga-maid-burgwedse, a-neggweburgi gudii guoed. Unnila a-sorbali, dule-emar-oburgwisadi na gannar e-negse, degi, biti-neggweburgi-wakinnar-gusadse sunna nonikoed.’ ”</para>
  <para style="p">
    <verse number="7" style="v" />Geb degine, Josué-igar-uksadba, Israel-dulemar, we-neggweburmar dukuega nug-imaksamalad:</para>
  <para style="q2">Neftalí-wagan-yarmar-bukwadgi, Galilea-yargi, Cedes-neggwebur.</para>
  <para style="q2">Efraín-wagan-yarmar-bukwadgi, Siquem-neggwebur.</para>
  <para style="q2">Judá-wagan-yarmar-bukwadgi, Quiriat-Arba-neggwebur.</para>
  <para style="q2">(Quiriat-Arba, Hebrónʼye nugbalid).</para>
  <para style="p">
    <verse number="8" style="v" />Jordán-diwar-dad-nakwedsik, we-neggweburmar-gwapaagwad nug-imaksamarbalid:</para>
  <para style="q2">Rubén-wagan-yargi, Jericó-dad-nakwedsik nega-dulesulidgan-naid-nebagi, Beser-neggwebur.</para>
  <para style="q2">Gad-wagan-yargi, Galaadʼgi Ramot-neggwebur.</para>
  <para style="q2">Manasés-wagan-yargi, Basánʼgi Golán-neggwebur.</para>
  <para style="p">
    <verse number="9" style="v" />Bela Israel-dulemar, degi, Israel-dulesurmalad, dule-baid-yamo-oburgwebisuli oburgwisale, sunna we-neggweburmar-gwagwense wakinned. Adi, amba yoo dulemar-asabin ega-igar-itoleged-iduar, mer dule-burgwisad-bugedmai-imakedse burgwegar.</para>
  <chapter number="21" style="c" />
  <para style="s1">Leví-wagan-e-neggweburmar</para>
  <para style="r">(1 Crónicas 6:54-81)</para>
  <para style="p">
    <verse number="1" style="v" />Leví-wagan-e-dummagan, dule-irwa-Bab-Dummadse-goled-Eleazarʼse, Nun-machi-Josuéʼse, degi, Israel-dadgan-e-ambe-gakabogwad-e-wagan-dummaganse (12) nonimalad. <verse number="2" style="v" />Wemarde, Canaán-yargi Silo-neggwebur-siidgi bukmalad. Geb ega sogdemalad: “Bab-Jehová Moisésʼba igar-uksagusad, anmar-megmalaga bemar anmarga neggweburmar ukoye, deginbali, anmar-ibdurgan-ambikumalaga napaneg anmarga ukbaloye.”</para>
  <para style="p">
    <verse number="3" style="v" />Degisoggu, Bab-Jehová-igar-uksadba, Israel-dulemar na e-yar-e-yargi, Leví-waganga neggweburmar, degi, ibmar-durgan-maega gagan-nanaid uksamalad.</para>
  <para style="p">
    <verse number="4" style="v" />Leví-waganga ibmargi-wilubdaklegar neggweburmar-ukleargua, gebedgi Coat-wagangar-inse uklesad. Coat-wagan, dule-irwa-Bab-Dummadse-goled-Aarón-wagan-gumalad. Amarga, Judá-wagan-yargi, Simeón-wagan-yargi, degi, Benjamín-wagan-yargi, neggwebur-gwaambe-gakapaa (13) ega uklesad.</para>
  <para style="p">
    <verse number="5" style="v" />Coat-wagan-baigangardi, Efraín-wagan-yargi, Dan-wagan-yargi, degi, Manasés-wagan-negabalad-yargi, neggwebur-gwaambe (10) ega uklesmogad.</para>
  <para style="p">
    <verse number="6" style="v" />A-sorbali, Gersón-wagangala, ibmargi-wilubdaklegar, Isacar-wagan-yargi, Aser-wagan-yargi, Neftalí-wagan-yargi, degi, Basánʼgi Manasés-wagan-negabalad-bukwad-yargi, neggwebur-gwaambe-gakapaa (13) ega uklesad.</para>
  <para style="p">
    <verse number="7" style="v" />Merari-wagangala, Rubén-wagan-yargi, Gad-wagan-yargi, degi, Zabulón-wagan-yargi, neggwebur-gwaambe-gakabo (12) ega uklesad.</para>
  <para style="p">
    <verse number="8" style="v" />Weyobi, Israel-dulemar, Bab-Jehová Moisésʼba igar-uksagusadba, Leví-waganga bela we-neggweburmar, degi, ibmar-durgan-maega e-gagan-nanaidse-bakale, uksamalad.</para>
  <para style="p">
    <verse number="9" style="v" />Neggweburmar-bilesokalid, Judá-wagan-e-yargi, degi, Simeón-wagan-e-yargi, Leví-waganga uklesad. <verse number="10" style="v" />Leví-dulemar, Aarón-e-machi-Coatʼye-nugad-e-wagan we-neggweburmar abingasmalad. Ar ade, neggweburmar-ukega, ibmargi-wilubdakleargu, Coat-wagan-nug-inse sulenonikid. <verse number="11" style="v" />Coat-wagangala, Judá-yar-mulluganba Quiriat-Arba-neggwebur (Hebrónʼye-nugbalid), degi, ibmar-durgan-maega e-gagan-nanaidse-bakale, ega uklesad. Arbaʼde, Anac-e-dad-dummad gusad. <verse number="12" style="v" />Hebrón-yar-dikarba neggwebur-burwigana-bukwaddi, degi, sapurmar-nanaiddi, Leví-waganga uklessulid, ar ade, bato Jefone-machi-Calebʼga uklesad.</para>
  <para style="p">
    <verse number="13" style="v" />Dule-irwa-Bab-Dummadse-goled-Aarón-waganga Hebrón-neggwebur-ega-uklesad, (we-neggwebur dule-gindasmalad-dukuega nugsalesad). A-ukinbali, we-neggweburmar, degi, ibmar-durgan-maega e-gagan-nanaidse-bakale, ega uklesbalid:</para>
  <para style="q2">Libna,</para>
  <para style="q2">
    <verse number="14" style="v" />Jatir, Estemoa,</para>
  <para style="q2">
    <verse number="15" style="v" />Holón, Debir,</para>
  <para style="q2">
    <verse number="16" style="v" />Aín, Juta, degi, Bet-Semes.</para>
  <para style="q3">We-neggwebur-gwabakebakad (9) Judá-wagan-e-yargi, degi, Simeón-wagan-e-yargi bukmalad.</para>
  <para style="p">
    <verse number="17" style="v" />Benjamín-wagan-e-yargi, we-neggweburmar, degi, ibmar-durgan-maega e-gagan-nanaidse-bakale, ega uklesbalid:</para>
  <para style="q2">Gabaón, Geba,</para>
  <para style="q2">
    <verse number="18" style="v" />Anatot, degi, Almón.</para>
  <para style="q3">Bela neggwebur-gwabake ega uklesad.</para>
  <para style="p">
    <verse number="19" style="v" />Dule-irwa-Bab-Dummadse-goled-Aarón-e-waganga, bela neggwebur gwaambe-gakapaa (13), degi, ibmar-durgan-maega e-gagan-nanaidse-bakale, ega uklesad.</para>
  <para style="p">
    <verse number="20" style="v" />Leví-machi-Coatʼye-nugad-e-wagan-bamaladgardi, Efraín-wagan-e-yargi neggweburmar ega uklesad. <verse number="21" style="v" />Efraín-yar-mulluganba Siquem-neggwebur uklesad. We-neggwebur, dule-gindasmalad-dukuega nugsalesad. Deginbali, we-neggweburmar ega uklesbalid:</para>
  <para style="q2">Gezer,</para>
  <para style="q2">
    <verse number="22" style="v" />Kibsaim, degi, Bet-Horón.</para>
  <para style="q3">Bela neggwebur-gwabake, degi, ibmar-durgan-maega e-gagan-nanaidse-bakale, ega uklesad.</para>
  <para style="p">
    <verse number="23" style="v" />Dan-wagan-e-yargi we-neggweburmar ega uklesad:</para>
  <para style="q2">Elteque, Gibetón,</para>
  <para style="q2">
    <verse number="24" style="v" />Ajalón, degi, Gat-Rimón.</para>
  <para style="q3">Bela neggwebur-gwabake, degi, ibmar-durgan-maega e-gagan-nanaidse-bakale, ega uklesad.</para>
  <para style="p">
    <verse number="25" style="v" />Manasés-wagan-negabalad-e-yargi, we-neggweburmar Leví-waganga uklesad:</para>
  <para style="q2">Taanac, degi, Gat-Rimón.</para>
  <para style="q3">Neggwebur-gwabo, degi, ibmar-durgan-maega e-gagan-nanaidse-bakale, ega uklesad.</para>
  <para style="p">
    <verse number="26" style="v" />Coat-wagan-baigangardi, bela neggwebur-gwaambe (10), degi, ibmar-durgan-maega e-gagan-nanaidse-bakale, ega uklesmogad.</para>
  <para style="p">
    <verse number="27" style="v" />Leví-machi-Gersónʼye-nugad-e-wagangardi, Manasés-wagan-negabalad-e-yargi, we-neggwebur-gwabo, degi, ibmar-durgan-maega e-gagan-nanaidse-bakale, ega uklesad:</para>
  <para style="q2">Basán-yalagagi, Golán-neggwebur.</para>
  <para style="q3">(We-neggwebur dule-gindasmalad-dukuega nugsalesad).</para>
  <para style="q2">Baiddi, Beestera.</para>
  <para style="p">
    <verse number="28" style="v" />Isacar-wagan-e-yargi, we-neggweburmar ega uklesad:</para>
  <para style="q2">Cisón, Daberat,</para>
  <para style="q2">
    <verse number="29" style="v" />Jarmut, degi, En-Ganim.</para>
  <para style="q3">Bela neggwebur-gwabake, degi, ibmar-durgan-maega e-gagan-nanaidse-bakale, ega uklesad.</para>
  <para style="p">
    <verse number="30" style="v" />Aser-wagan-e-yargi, we-neggweburmar ega uklesad:</para>
  <para style="q2">Miseal, Abdón,</para>
  <para style="q2">
    <verse number="31" style="v" />Helcat, degi, Rehob.</para>
  <para style="q3">Bela neggwebur-gwabake, degi, ibmar-durgan-maega e-gagan-nanaidse-bakale, ega uklesad.</para>
  <para style="p">
    <verse number="32" style="v" />Neftalí-wagan-e-yargi, we-neggwebur-gwapaa, degi, ibmar-durgan-maega e-gagan-nanaidse-bakale, ega uklesad:</para>
  <para style="q2">Galilea-yalagangi Cedes-neggwebur.</para>
  <para style="q3">(We-neggwebur dule-gindasmalad-dukuega nugsalesad).</para>
  <para style="q2">Hamot-Dor, degi, Cartán.</para>
  <para style="p">
    <verse number="33" style="v" />Gersón-waganga na e-dadgan-e-dadganba bela neggwebur-gwaambe-gakapaa (13), degi, ibmar-durgan-maega e-gagan-nanaidse-bakale, ega uklesad.</para>
  <para style="p">
    <verse number="34" style="v" />Leví-wagan-napi-besmalad, Merari-masmala-e-waganga, Zabulón-wagan-e-yargi, we-neggweburmar-gwabake, degi, ibmar-durgan-maega e-gagan-nanaidse-bakale, ega uklesad:</para>
  <para style="q2">Jocneam, Carta,</para>
  <para style="q2">
    <verse number="35" style="v" />Dimna, degi, Naalal.</para>
  <para style="p">
    <verse number="36" style="v" />Rubén-wagan-e-yargi, we-neggweburmar-gwabake, degi, ibmar-durgan-maega e-gagan-nanaidse-bakale, ega uklesad:</para>
  <para style="q2">Beser, Jahaza,</para>
  <para style="q2">
    <verse number="37" style="v" />Cademot, degi, Mefaat.</para>
  <para style="p">
    <verse number="38" style="v" />Gad-wagan-e-yargi, we-neggweburmar-gwabake, degi, ibmar-durgan-maega e-gagan-nanaidse-bakale, ega uklesad:</para>
  <para style="q2">Galaad-yalagi Ramot-neggwebur.</para>
  <para style="q3">(We-neggwebur dule-gindasmalad-dukuega nugsalesad).</para>
  <para style="q2">
    <verse number="39" style="v" />Mahanaim, Hesbón, degi, Jazer.</para>
  <para style="p">
    <verse number="40" style="v" />Weyobi Leví-wagan-napi-besmalad Merari-masmala-e-wagan, bela neggwebur-gwaambe-gakabo (12) abingasmalad.</para>
  <para style="p">
    <verse number="41" style="v" />Leví-wagan, bela Israel-yargine neggwebur gwadulabo-gakabaabak (48), degi, ibmar-durgan-maega e-gagan-nanaidse-bakale, abingasmalad. <verse number="42" style="v" />Bela we-neggweburmar-ebiris ibmar-durgan-maega gagan-nanaid.</para>
  <para style="s1">Israel-dulemar yar-sunonimalad</para>
  <para style="p">
    <verse number="43" style="v" />Weyobi, Bab-Jehová Israel-dulemar-e-dadganga yar-ukoye sogsagusadi, Israel-dulemarga uksad. A-yargine, Israel-dulemar ambikusmalad. <verse number="44" style="v" />Ar igi Bab-Jehová Israel-dulemar-e-dadganga neg-bogidikid-nasikoye-sogsagusa, deyobi, Bab-Jehová bela Israel-yargi neg-bogidikid nasiksad. Israel-dulemar-e-isdarmaladi, Israel-dulemargi gwen obichasurmalad, ar ade, Bab-Jehová, Israel-dulemar na e-isdarmaladgi-nakwega imaksad. <verse number="45" style="v" />Bab-Jehová Israel-dulemarga-ibmar-sogsagusadi, bela ega imaksad. Wargwensaale, na ibmar-sogsagusad imaksasuli gussulid.</para>
  <chapter number="22" style="c" />
  <para style="ms1">3. ISRAEL-SORDAMAR-ABAR GANNAR E-YARSE NADMALAD</para>
  <para style="mr">(22:1-34)</para>
  <para style="s1">Jordán-diwar-walik aila-sobsamalad</para>
  <para style="p">
    <verse number="1" style="v" />Geb Josué Rubén-waganse, Gad-waganse, degi, Manasés-wagan-negabaladse gochad. <verse number="2" style="v" />Josué amarga sogded: “Bab-Jehová-e-mai-Moisés, bela bemarga-igar-uksadba bemar imaksamalad. Deginbali, bela an-bemarga-igar-ukedba bemar ibmar imakdibalid. <verse number="3" style="v" />Bela ibagan-nasad-akale, emi-ibase bemar be-gwenadgan-bendakegala gwen egi be bangudisurmalad. Aka bur bemar bela Bab-Jehová-Igar-Mesisadba nanadimalad. <verse number="4" style="v" />Ar igi be-Bab-Dummad-Jehová be-gwenadganga neg-bogidikid-nasikoye-sogsagusa, emidi, deyobi, Bab-Jehová be-gwenadganga neg-bogidikid nasiksad. Degisoggu, Jordán-diwar-dad-nakwedsik Bab-Jehová-e-mai-Moisés bemarga yar-uksa-gusadse, be-negse, be namarsun. <verse number="5" style="v" />Unnila an bemarga sogdo, Bab-Jehová-e-mai-Moisés bemarga Igar-Mesisadba, Igar-Uksadba be innikigwadba nanadii imakmalo. A-igar weyob sogmaid: ‘Be-Bab-Dummad-Jehová be sabgumalo, a-sogedba be nanadii gumalo, Bab-Jehová-Igar-Maidba be ibsadii gumalo, egi be mer bipisaale bangumalo, degi, bela-bela be-gwage-ulubgi, be-sangi be Bab-Jehová-nug odummodii imakmalo.’ ”</para>
  <para style="p">
    <verse number="6" style="v" />Josué weyob ibmar-soged bergusgua, dulemarga sogdebalid: Bitigi Bab-Dummad bemargi nued binsasana gadinye. Geb a-sorbali, e-neg-e-negse dulemar-barmisad.</para>
  <para style="p">
    <verse number="7" style="v" />Moisés, Manasés-e-wagan-negabaladga bato Basán-yargi napamar uksagusad. Manasés-wagan-negabalad-baidgardi, Josué, Jordán-diwar-dad-argwanedsik, bia bur bule Israel-dulemar mergu-bukusa, agi ega yar uksamogad. Josué, Manasés-wagan-negabalad Basán-yargi napaneg-nikusmaladgi ise-nued-binsasad-sorbali, e-neg-e-negse barmisad. <verse number="8" style="v" />Josué, weyob ega sogsagusad: “Bemar, we-ibmarmar-nuegan-nika be gannar be-negse namar: Or-nika, mani-nika, esgoro-gordikid-nika, esgoro-nika, mor-bukidar-nika, degi, moli-bebe-nikad-bukidar-nika be namar. Be be-isdarmalad-ibe we-ibmar-susmaladi, bemar be-gwenadganbo mimimalo.”</para>
  <para style="p">
    <verse number="9" style="v" />Deyobi Rubén-wagan, Gad-wagan, degi, Manasés-wagan-negabalad bela e-gwenadgan-Israel-dulemar-Canaán-yargi, Silo-neggweburgi-bukwamaladgi bangudmalad. Geb Galaad-yargi e-napaneg-nanaidse gannar nadmalad. We-yar, Bab-Jehová Moisésʼga-igar-uksagusadba wemarga uklesad.</para>
  <para style="p">
    <verse number="10" style="v" />Rubén-wagan, Gad-wagan, degi, Manasés-wagan-negabalad, amba Canaán-yargi, Jordán-diwar-gaka-mosmargua, ibmar-ogumakar-ukleged-aila-dummad sobsamalad. <verse number="11" style="v" />E-gwenadgan-Israel-dulemar wisguarmalad, na emar-yargine Jordán-diwar-gakaba, Rubén-wagan, Gad-wagan, degi, Manasés-wagan-negabalad, ibmar-ogumakar-ukleged-aila sobsamarye. <verse number="12" style="v" />Israel-dulemar deyob itoarmargua, bela Silo-neggweburgi ambikunonimalad, adi, Rubén-wagangi, Gad-wagangi, degi, Manasés-wagan-negabaladgi bila-ononamalagar.</para>
  <para style="p">
    <verse number="13" style="v" />Israel-dulemar Rubén-wagangi, Gad-wagangi, degi, Manasés-wagan-negabaladgi bila-ononaed-iduale, dule-irwa-Bab-Dummadse-goled-Eleazar-machi-Fineesʼye-nugad, Galaad-yarse barmismalad, adi, wemarbo sunmaknaegar. <verse number="14" style="v" />Fineesʼba Israel-dulemar-e-dummagan-ambegi (10) nadmalad. We-dulemar, Israel-dadgan-dummagan-ambe-gued-war-wargwengi sulesmalad.</para>
  <para style="p">
    <verse number="15" style="v" />Finees, degi, dule-dummagan-eba-nadmalad, Galaad-yarse-mosmargua, Rubén-waganga, Gad-waganga, degi, Manasés-wagan-negabaladga sogdapmalad:</para>
  <para style="p">
    <verse number="16" style="v" />—Bela Bab-Jehová-dulamar wisgubimalad: ‘¿Ibiga bemar Israel-e-Bab-Dummadgi gwisgusmala? ¿Ibiga Bab-Jehováʼgi bemar bangude? Emide, bemar Bab-Jehováʼba-ibsabisurmalad-ulale, ibmar-ogumakar-ukleged-aila be sobsamalad. <verse number="17" style="v" />Anmar Peor-yar-mullugi isgusgusadi, ¿be ebinsasurmarsi? A-isguedi amba anmargi-naid. Anmar-gwenadgan-bukidar-burgwisgusadgi, ¿anmar egi binsaed amissursi? <verse number="18" style="v" />¿Ibiga bemar Bab-Jehováʼgi nue-bangubimala? Emi, bemar, Bab-Jehováʼba ibsasurmalale, banedse bela Israel-dulemar Bab-Jehováʼse sabsur-odurdaklemaloed. <verse number="19" style="v" />Ar bemarga-yar-uklesadi, nue-isgus-nai be dakmalale, bemar Bab-Jehová-yar-naidse dagmardo. Ar agi Bab-Jehováʼse-goled-neg siid. Be dagmala, anmar-abargi be megdamala. Ar degi-inigwele, unnila anmar bega soged, anmar-Bab-Jehováʼga ibmar-ogumakar-ukleged-aila, unnila wargwen-sobar-gwichi abeleged. Degisoggu, anmar bemarse egised ibmar-ogumakar-ukleged-aila-baid mer be sobmalo. Ar bemar sobsale, bemar Bab-Jehováʼgi, degi, anmargi yolemaloed. <verse number="20" style="v" />Zera-machi-Acán-ibmar-imaksad melle iemala, ar a-dule ibmar-berguega-ukabsalesad atursasgusad. A-ulale, Bab-Dummad bela Israel-dulemar sabsur-odurdaksa gusad. Ebinsamalo, Acánʼbi e-isgued-ular burgwissulid, bukidar eba burgwis gusmarmogad.’</para>
  <para style="p">
    <verse number="21" style="v" />Geb degine, Rubén-wagan, Gad-wagan, degi, Manasés-wagan-negabalad Israel-dulemar-e-dummaganga sogdemalad:</para>
  <para style="p">
    <verse number="22" style="v" />—Anmar-Bab-Dummad-Jehová bab-dummadyob-ibmar-imaklemalad-e-Bab-Dummad, na nue-wisid, anmar egi-yolegega, degi, egi-aibanega, we-ibmar-ukleged-aila sobsasulid. Ar bemar we-wisgubi anmar abemogad. Ar deyobsulile, Bab-Jehová mer bar dula-gudii anmar-imakdo. <verse number="23" style="v" />Ar anmar we-ibmar-ogumakar-ukleged-aila Bab-Jehováʼgi-banguega sobsale, igidibe, a-ailagi Moisés-sogsadba Bab-Jehováʼga ibmar-ukleged-ukegarbardibe, adi, na Bab-Jehová-sunnad anmar-sabsur-odurdaksundo.</para>
  <para style="p">
    <verse number="24" style="v" />”Anmar yoedse ibmar-guoedgi-binsae we-aila sobsad. Anmar dobe-itoged, abakalegi yoedsega be-wagan, anmar-waganga sokalile: ‘Bemar Rubén-wagan, Gad-wagan, <verse number="25" style="v" />Israel-e-Bab-Dummad-Jehová, ar bemar-Bab-Dummadsulid. Bemar anmargi-bachiki-bukumalaga Bab-Jehová Jordán-diwar mesisad.’ Degisoggu, Bab-Jehová, bemar-Bab-Dummadsulid. Ar deyobi bemar-wagan, mer bar Bab-Jehová-dobekwaa-nanaega anmar-wagan-imakoed.</para>
  <para style="p">
    <verse number="26" style="v" />”Anmar weyob binsaed-ulale, anmar we-ibmar-ogumakar-ukleged-aila sobsamalad. We-aila anmar sobsasulid, agi ibmar-ogumakar ukega, degi, Bab-Jehováʼga ibmar-ukleged ukegarbar. <verse number="27" style="v" />Anmar we-aila-sobsad, adi, anmarga, bemarga, degi, anmar-wagan-danimaloedga oyogega, sunna anmar Bab-Jehováʼse-goled-neggi Bab-Jehová-nug-odummomoye, degi, sunna anmar ibmar-ogumakar-ukleged-akar-akarad ega ukbarye. Deyobi, yoedse be-wagan, anmar-waganga sogosulid: ‘Bab-Jehová, bemar-Bab-Dummadsurye.’</para>
  <para style="p">
    <verse number="28" style="v" />”Degisoggu, anmar binsamalad, ibagwengi be-wagan, anmarga, degi, anmar-waganga deyob sokarmalale, anmar weyob abinsaoed: ‘Be dakmala, anmar-babgan Bab-Jehováʼga-ibmar-ogumakar-ukleged-aila-sobsadi, ar bemar-yargi-gwichidbo daklemogad. We-aila soblessulid, e-birgi ibmar-ogumakar-ukleged-ukega, suli, unnila we-aila-soblesad, adi, anmarga, degi, bemarga oyogegar, anmarde Bab-Jehová-nug odummomarmoye.’ <verse number="29" style="v" />Napiragwadgi anmar bemarga soged, anmar Bab-Jehováʼgi gwen nossulid. Anmar Bab-Jehováʼga ibmar-ogumakar-ukega aila-gwagwen sobsasurbalid. Deginbali, Siloʼgi Bab-Jehováʼse-goled-neg-asabin-aila-gwichid-muchub, aila-baid anmar ogwisbisurbalid.”</para>
  <para style="p">
    <verse number="30" style="v" />Rubén-wagan, Gad-wagan, degi, Manasés-wagan-negabalad-weyob-ibmar-sogsamaladi, dule-irwa-Bab-Dummadse-goled-Finees, Israel-sapin-dummagan, degi, miliba (1,000) sordamar-e-dummaganga-gudidiid, nabir-itosmalad. <verse number="31" style="v" />Geb degine, dule-irwa-Bab-Dummadse-goled-Eleazar-machi-Finees we-dulemarga sogded:</para>
  <para style="p">—Emidi, anmar magar-itoged, Bab-Jehová anmar-abargi gudiid. Ar ade, bemar Bab-Jehováʼgi nobigussulid. Degisoggu, Bab-Jehová-anmar-sabsur-odurdakoenadgi bemar anmar-bendaksad.</para>
  <para style="p">
    <verse number="32" style="v" />A-sorbali, dule-irwa-Bab-Dummadse-goled-Eleazar-machi-Finees, degi, Israel-sapin-dummagan, Rubén-waganga, degi, Gad-waganga degimaloye sogsamalad. Geb gannar Canaán-yarse dagmalagala Galaad-yargi armalad, adi, Israel-dulemarga bela-ibmar-gusadi sogmalagar. <verse number="33" style="v" />Bela Israel-dulemar, ega ibmar-sognonimaladi, nabir-itosmalad, degi, Bab-Dummad-nug odummosmalad. Degidbali, Israel-dulemar Rubén-wagangi, Gad-wagangi-bila-ononaedgi bar sunmaksasurmalad. Deginbali, Rubén-wagan-e-yar, degi, Gad-wagan-e-yar-oberguedgi bar sunmaksasurmarbalid.</para>
  <para style="p">
    <verse number="34" style="v" />Rubén-wagan, degi, Gad-wagan ibmar-ogumakar-ukleged-aila-sobsad onugsasmalad, Edʼye. Ar ade, sogmalad: “We-aila, anmarga, degi, emarga oyogoye, Bab-Jehová, Bab-Dummad guye.”</para>
  <chapter number="23" style="c" />
  <para style="ms1">4. JOSUÉ NAPI-SUNMAKSAD</para>
  <para style="mr">(23:1–24:28)</para>
  <para style="s1">Josué, Israel-dulemar-niga-ogannosad</para>
  <para style="p">
    <verse number="1" style="v" />Dikasurgus, Bab-Jehová Israel-dulemarga e-isdarmalad-Canaán-dulemarbo neg-bogidikid-nasiksad-sorbali, Josué bato nue selebagusadgi, <verse number="2" style="v" />bela Israel-dulemarse, Israel-girmar-dummaganse, Israel-sapin-dummaganse, Israel-igar-nabomaladse, degi, Israel-sordamar-idudimaladse gochad. Geb amarga Josué sogsad: “Bato an nue selebagusad. Bato birgamar angi obingusad. <verse number="3" style="v" />Ar bemar-sunnad na be daksamalad, igi Bab-Jehová, bemargi nued-binsaed-ular, we-dulemar-yar-baidgi-bukwamalad imaksagusa. Ar Bab-Jehová bemar-anar bila-onosgusad. <verse number="4" style="v" />We-yarmar an bemarga be-dadgan-dummagan-war-wargwengi ibmargi-wilubdaklegar mimisgusad. Unnila an bemarga bato yar-sulesmaladbi mimissulid. An bemarga Jordán-diwar-akar, dad-argwanedsik Demar-Dummadye-nugadse amba yoo-yarmar-sulenaid mimisbalid. <verse number="5" style="v" />Anmar-Bab-Dummad-Jehová, dulemar-a-yargi-bukwamaladi bemar-idu onioed. Ar igi bemarga Bab-Dummad-Jehová-sogsagusa, deyobi bemar a-yarmar sumaloed.</para>
  <para style="p">
    <verse number="6" style="v" />”Degisoggu, an bemarga sogsunnad, bela Moisés-Igar-Narmakar-Mamaidba, be sogedba ibsamalo. Melle bipisaale a-Igar-Maidgi be aibanmalo. <verse number="7" style="v" />Melle dule-baigan-amba-bemar-abargi-besmaladba be apurmalo. Melle e-bab-dummagan-nug be odummomalo, melle e-bab-dummagan-nuggi be ise-sogar ibmar sogmarbalo, deginbali, melle bipisaale e-bab-dummagan-nug be obarmarbalo. <verse number="8" style="v" />Ar igi bemar, emidse, Bab-Jehová-sogedba nanadii, deyobi bemar Bab-Dummad-Jehová-sogedba nanadii imakmalo. <verse number="9" style="v" />Bab-Dummad-Jehová we-neggwebur-dummagan-bebo-ulusmaladi, bega onisad. Emi-ibasega, we-neggweburmar bemargi obindisurmalad. <verse number="10" style="v" />Ar igi Bab-Jehová bemarga sogsagusa, deyobi be-dule-wargwen, sunna miligwen (1,000) be-isdarmalad-oduurmakega imaked. Ar Bab-Jehová bemar-ular urwed. <verse number="11" style="v" />Degisoggu, na be san-bargaagwale nanadii gumalo, adi, be-Bab-Dummad-Jehová be nue sabgumalagar.</para>
  <para style="p">
    <verse number="12" style="v" />”Ar bemar Bab-Dummad-Jehováʼgi bangudele, degi, dule-baigan-bemar-abargi-gudimaladba be akadmalale, deginbali, be a-dulemarbo na be muchub-muchub-nikudmaladbali apurudele, <verse number="13" style="v" />bemar wisigarmar, Bab-Dummad-Jehová dule-baigan-amba-bemar-abargi-besmaladi, bemar-abargi bar oniosulid. Aka bur a-dulemala bemar-gaega sakiyob guoed, deginbali, bemar-yardakega gumarbaloed. Bab-Jehová bemar-yargan-bibyogega ebugoed, deginbali, be-ibyagi ikogan-maiyob ebubaloed. Anmar-Bab-Dummad-Jehová bemarga-yar-nued-uksadgi be-bela-bergumaladse, deyobi be gumaloed.</para>
  <para style="p">
    <verse number="14" style="v" />”Andi bato burgwedmosad, bela dulemar we-igargi gwen onogosulid. Bemar na be gwagegi nue-wisid, anmar-Bab-Dummad-Jehová bela anmarga ibmar-nuegan-imakoye-sogsagusadi, bela anmarga imakmaid. Soggwensaale, ibmar-sogsagusadi na iemaisulid, bela anmarga imaksad. <verse number="15" style="v" />Ar igi Bab-Dummad-Jehová bemarga ibmar-nuegan-ukoye-sogsagusadi, bela na sogedba imaksa, deyobi, ar bemar eba ibsasulile, bemargi boni-dummagan barmidabaloed. Anmar-Bab-Dummad-Jehová bemarga-yar-uksadgi bemar-war-wargwengi-bergumai-guedse, deyobi neg-guoed. <verse number="16" style="v" />Ar bemar Bab-Dummad-Jehová-bemarbo-Igar-Mesisadba be dasurmalale, aka bur be bab-dummagan-baiganba nadmalale, e-nug odummodmalale, degi, e-asabin dulluu imakdemalale, be wisigarmar, Bab-Jehová-e-urwed bemargi gwisgunonikoed. Degidbali, bemar Anmar-Bab-Dummad-Jehová bemarga-yar-uksadgi bela bergumaloed, wargwensaale bemar beosulid.”</para>
  <chapter number="24" style="c" />
  <para style="s1">Josué Israel-dulemarga napi sunmaksad</para>
  <para style="p">
    <verse number="1" style="v" />Josué Siquemʼgi bela Israel-dulemar-onmaksad. Agi, bela Israel-girmar-dummaganse, Israel-sapin-dummaganse, Israel-igar-nabomaladse, degi, sordamar-idumaladse gochad. Bela Israel-dulemar Bab-Dummadse-goled-neg-asabin ambikunonimalad. <verse number="2" style="v" />Agine, Josué bela-dulemarga sogded:</para>
  <para style="p">“Israel-e-Bab-Dummad-Jehová weyob soged: ‘Epenneunni, bemar-dad-dummad-Taré na e-machi-Abrahamʼmala, degi, Nacorʼmala, Éufrates-diwar-obakar mai gusmalad. Agi, be-dadgan bab-dummagan-baigan-e-nugmar odummodii gusmalad. <verse number="3" style="v" />Ani an be-dad-Abraham Éufrates-diwar-obakar-gudiidgi susa gusad. An be-dad-Abraham Canaán-yalaganba sedani gusad. An ega e-dula omelosad. An ega e-machi-Isaac uksagusad. <verse number="4" style="v" />Geb an Isaacʼgala machimala warbo uksagusad, Jacob, degi, Esaú. An Esaúʼgala Seir-yalagan uksad. Jacobʼdi na e-mimmiganmala Egipto-yarse nadegusmalad.</para>
  <para style="p">
    <verse number="5" style="v" />” ’Birgamar-nasad-sorbali, ani an Egipto-yarse, Moisés, degi, Aarón barmisgusad. An boni-dummagangi Egipto-dulemar-sabsur-odurdaksa gusad. Geb agi, an bemar-onosgusad. <verse number="6" style="v" />An Egipto-yargi be-dadgan-onosgua, bemar Demar-Ginnidye-nugadse nonigusad. Geb Egipto-dulemar ur-napagined-bila-onogedgi, degi, molimargi-sii be-dadgan-baregindani gusmalad. <verse number="7" style="v" />Geb be-dadgan deyob-negdakarmargua, sabsur anse gotegusmalad. Geb an Egipto-dulemar-idu negasichid nasiksad, adi, mer bar be-dadgan-bareginmalaga. Geb an Egipto-dulemargi demar arwega imaksad, agi gundilesmalad. An igi-Egipto-dulemar-imaksagudi, bemar-sunnad na be daksamalad. Weyob-ibmar-gusad-sorbali, be-dadgan nega-dulesulidganba dikasuli-birgaba gaamakdii gusmalad.</para>
  <para style="p">
    <verse number="8" style="v" />” ’Jordán-diwar-dad-nakwedsik, Amorreo-dulemar-e-yar-naidse an bemar-senoni gusad. A-dulemar bemargi bila-onosmargua, ani an bemarga urmaksa gusad. Bemar e-yar-sumalaga, an igi a-dulemar-obelosgusadi, bemar-sunnad na be daksamalad. <verse number="9" style="v" />Moab-e-rey-Zipor-machi-Balac, bemargi bila-onodasokargua, bemar-ukabsaega an-gayaburba-barsoged-Beor-machi-Balaamʼse gocha gusad. <verse number="10" style="v" />Ar andi, Balaam mer bemar-ukabsaega imaksad. A-ulale, Balaam bur bemargi ise-nued gannar-gannar sunmaknai gusad. Deyobi, Balaam-e-ganguedgi an bemar-bendaksad.</para>
  <para style="p">
    <verse number="11" style="v" />” ’Napidgine, be-dadgan Jordán-diwar-obaksamalad. Geb Jericó-neggweburse nonigusmalad. Agine, bela Jericó-neggweburgi dulemar-gudidimalad bemargi bila-onosgusmalad:</para>
  <para style="q2">Amorreo-dulemar, Ferezeo-dulemar,</para>
  <para style="q2">Canaán-dulemar, Het-dulemar,</para>
  <para style="q2">Gergeseo-dulemar, Heveo-dulemar,</para>
  <para style="q2">degi, Jebuseo-dulemar, bela-wemar bemargi bila-onosgusmalad.</para>
  <para style="q3">Andi we-dulemar bemarga urmaksa gusad.</para>
  <para style="p">
    <verse number="12" style="v" />” ’Bemar, be-es-suidgi, be-warsigi, Amorreo-rey-warbogwad ogalakussulid. Ar ani, an bemar-iduale, a-reymargi burmar barmiargusad. Degisoggu, a-reymar na e-yargi-bukwamaladgi bemar-iduar wakitemalad. <verse number="13" style="v" />An bemarga nainumar-gwen-be-egi-arbassulid uksad. Deginbali, an bemarga neggweburmar-gwen-be-sobsasulid uksabalid. Emidi, agi bemar mamaid. Bemar uva-dubmar-gwen-digsasulid-e-san, degi, olivo-sapimar-gwen-digsasulid-e-san be gundimalad.’ ”</para>
  <para style="s1">Israel-dulemar Bab-Jehováʼbo-Igar-Mesisad obinosmalad</para>
  <para style="p">
    <verse number="14" style="v" />Josué, Israel-dulemarga sogdebalid:</para>
  <para style="p">—Degisoggu, bemar Bab-Jehováʼgi binsaed-nikaa nanamarsun. Eba ibsadii gumarsun, deginbali, innikigwadgi e-nug-odummodii, ese-gordii gumarsun. Be-dadgan Éufrates-diwar-obakar, degi, Egipto-yargi bab-dummadyob-ibmar-imakleged-e-nug odummodii gusmalad. A-bab-dummagan be mimarsunna, unnila Bab-Jehová-nugbi be odummodii gumala. <verse number="15" style="v" />Ar bemar Bab-Jehová-nug-odummobisurmalale, emi, na be sogmardo, ar doa-nug be odungumaloe: Éufrates-diwar-obakar be-dadgan bab-dummadyob-ibmar-imakleged-e-nug-odummodigusmaladdibe, emi bemar Amorreo-dulemar-yargi-bukwad-e-bab-dummagan-nugdibe, be sogmardo. Ar andina, an-neguyaginmaladmala, Bab-Jehová-nug odummomaloed.</para>
  <para style="p">
    <verse number="16" style="v" />Israel-dulemar, Josué-abin sogdemalad:</para>
  <para style="p">—Anmar, bipisaale Bab-Jehová obanmalosulid. Anmar bab-dummadyob-ibmar-imakleged-baigan-e-nug-odummogega, Bab-Jehováʼgi banguosulid. <verse number="17" style="v" />Anmar-Bab-Dummad-Jehová, Egipto-yargi anmar-dadgan, degi, anmar-onosadid. Anmar a-yargine, emar-maiga gudigusmalad. Bab-Jehová anmar-wagab ibmar-dummagan-gegerdaklemalad imaksagusad. Anmar nega-dulesulidganba-gaamakdanigu, degi, dulemar-yar-bamaladgi-bukwad-imbagi-nasmargua, Bab-Jehová anmar-edarbisad. <verse number="18" style="v" />Bab-Jehová bela we-yargi-dulemar-bukwad onosad, amba Amorreo-dulemarse-bakale onosbalid. A-ulale, anmar Bab-Jehová-nug-odummomogoed, ar e anmar-Bab-Dummad gued.</para>
  <para style="p">
    <verse number="19" style="v" />Geb degine, Josué, Israel-dulemarga sogded:</para>
  <para style="p">—Bemar Bab-Jehováʼga ibmar-imaked geg-be-gumalad, ar baisursunna imaklesulid. Ar Bab-Dummad dule-isligwaledid, deginbali, ibmar-bamalad-nug-odummoged abesulid, e-nugbi odummoged abeged. Be-uayasulidaed baisur-itogosulid, deginbali, bemar-isguedi baisursunna dakosurbalid. <verse number="20" style="v" />Ar bemar Bab-Jehováʼgi bangudmalale, degidbali, baigan-bab-dummadyob-ibmar-imakleged-e-nug odummodmalale, Bab-Jehová amba bemargi nueganbi-binsas-inigwele, edi bemargi-bonigan-dummagan barmidagoed, bela bemar-giir imakoed.</para>
  <para style="p">
    <verse number="21" style="v" />Ar Israel-dulemardi, Josuéʼga gannar sogdemalad:</para>
  <para style="p">—¡Anmar bipisaale deyob guosulid! Unnila anmar Bab-Jehová-nugbi odummodii guoed.</para>
  <para style="p">
    <verse number="22" style="v" />Josué, Israel-dulemarga gannar sogdebalid:</para>
  <para style="p">—Bemar na sogmalad, anmar Bab-Jehová-nugbi odummodii guoye. Weyobi be sogmaladi, bemar na dukin barsogega gumalad.</para>
  <para style="p">Bela Israel-dulemar abin-sogdemalad:</para>
  <para style="p">—Eye, anmar na dukin barsogega gumaloed.</para>
  <para style="p">
    <verse number="23" style="v" />Josué sogdebalid:</para>
  <para style="p">—Bemar amba bab-dummadyob-ibmar-imakleged-sedidimalad, be mimarsunna. Bemar, Israel-e-Bab-Dummad-Jehová bur bela-bela gwage-ulubgi amimala.</para>
  <para style="p">
    <verse number="24" style="v" />Israel-dulemar, Josué-abin sogdemalad:</para>
  <para style="p">—Unnila anmar, anmar-Bab-Dummad-Jehová-nugbi odummomaloed. Unnila a-barbi, anmar ibsaoed.</para>
  <para style="p">
    <verse number="25" style="v" />A-ibagine, Siquem-neggweburgine, Josué, degi, Israel-dulemar na Bab-Jehováʼbo-Igar-Mesisgusadi gannar obinosmalad. Siquemʼgi, Josué Israel-dulemarga igarmar uksad. <verse number="26" style="v" />Geb Josué we-igarmala, Bab-Dummad-Igar-Mamaid-e-gardagi narmaksad. Geb sorbali, Josué akwa-dummad susad. Geb we-akwa Bab-Jehováʼse-goled-neg-naba sapi-encina-gwichid-urba osisad. <verse number="27" style="v" />Geb degine, Josué bela Israel-dulemarga sogded:</para>
  <para style="p">“We-akwa, bemar-barsogega guoed. We-akwa, bela Bab-Jehová anmarga emi ibmar-sogsadi itosad. Bemar be-Bab-Dummadgi gakansaar sunmakarmalale, we-akwa bemar-barsogega guoed.”</para>
  <para style="p">
    <verse number="28" style="v" />Weyob-sogsad-sorbali, Josué Israel-dulemarga degimaloye sogsad. Geb Israel-dulemar na e-yar-e-yarse gannar nadmalad.</para>
  <para style="ms1">5. JOSUÉ-BURGWISAD</para>
  <para style="mr">(24:29-33)</para>
  <para style="r">(Jueces 2:6-10)</para>
  <para style="p">
    <verse number="29" style="v" />Weyob ibmar-gusad-sorbali, Bab-Jehová-e-mai-Nun-machi-Josué, birga-dulatar-gakambe-nikadgi (110) burgwenonikid. <verse number="30" style="v" />Efraín-yar-mullugangi, Gaas-yar-dad-nakwed-argan-sapiledsik, Timnat-Seraʼye-neg-nugadgi, Josué-nainu-naidgi, Josué-digsamalad. <verse number="31" style="v" />Josué-dula-gudigusadgine, Israel-dulemar Bab-Jehová-nugbi odummodii gusmalad. Josué-burgwisad-sorba, girmar-dummagan-Josuéʼba-gudigusmalad Israel-yar-semamaiunni, Israel-dulemar Bab-Jehová-nugbi odummodii gusmarbalid. Ar we-girmar-dummagan bela Bab-Jehová Israel-dulemarga-ibmar-imaksad wismalad.</para>
  <para style="s1">Siquemʼgi José-gar diglesad</para>
  <para style="p">
    <verse number="32" style="v" />Israel-dulemar Egipto-yargi-noargua, José-garmar-seargusmaladi Siquem-neggweburgi nainu-soggwengi digsamalad. We-nainu, Jacob, Hamor-machimalase, Siquem-e-babse, mani-sibu-dulatargi (100) baksad. A-ulale, we-nainu José-wagangadga gunonikid.</para>
  <para style="s1">Eleazar-burgwisad</para>
  <para style="p">
    <verse number="33" style="v" />Aarón-machi-Eleazar burgwenonimogad. Geb Efraín-yar-mullugangi, e-machi-Finees-e-yar-mullu-siidgi, Guibeá-neggweburgi Eleazar-digsamalad.</para>
</usx>